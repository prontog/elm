---
title: ΑΠΟΜΝΗΜΟΝΕΥΜΑΤΑ (1821-1839)
author: Πέτρος Δ. Στεφανίτσης
contributors: Επιμέλεια: Τριαντάφυλλος Ε. Σκλαβενίτης, Επιλεγόμενα: Πόπη Πολέμη - Τ. Ε. Σκλαβενίτης
editions:
    - number: 1
      date: 2019
      place: Αθήνα
      pages: 300
      info: Εταιρεία Λευκαδικών Μελετών
      isbn: 978-960-7498-66-3
      price: 20
tag: [ Μελέτες ]
info: ανατύπωση από το μοναδικό γνωστό αντίτυπο της Συλλογής Ι. Τρίκογλου της Κεντρικής Βιβλιοθήκης του Αριστοτελείου Πανεπιστημίου Θεσσαλονίκης
otherInfo:
---

Ο εντοπισμός του μοναδικού γνωστού αντιτύπου των *Απομνημονευμάτων* του Π. Δ. Στεφανίτση \(ΠΔΣ\), η βιβλιογράφηση, το ανέβασμά του στο διαδίκτυο και η υπομνηματισμένη φωτοανατύπωσή του είναι οι αναβαθμοί που οδήγησαν στη χαρμόσυνη είδηση ότι ένα νέο βιβλίο χαμένο για 180 χρόνια γίνεται προσιτό στους φιλίστορες, στους ερευνητές της ιστορίας της Επαναστάσεως του 1821 και των Αγωνιστών της, στους βιογράφους του Στεφανίτση, στους μελετητές της ιστορίας της ιατρικής και της ιστορίας της Λευκάδας.

Η ανάγκη αναγνωρισιμότητας του βιβλίου και η διευκόλυνση αναφοράς σε αυτό με οδήγησαν στην επιλογή του τίτλου *Απομνημονεύματα \(1821-1839*\), τον οποίο ακολουθεί μερική αναπαραγωγή του τίτλου του πρωτοτύπου από το εξώφυλλο.

Από την πλευρά της επικαιρότητας το βιβλίο μας θα μπορούσε να θεωρηθεί προπομπός και συμβολή στον ουσιαστικό εορτασμό των 200 χρόνων από την Επανάσταση, 1821-2021, και κίνητρο για τις λευκαδίτικες σπουδές στην προσπάθεια για κάλυψη των μεγάλων κενών και σιωπών για συμμετοχή των Λευκαδίων στο μεγαλύτερο γεγονός της νεοελληνικής ιστορίας…

\( Τριαντάφυλλος Δ. Σκλαβενίτης, *Σημείωμα του επιμελητή για τους αναγνώστες*, σ.161\)
