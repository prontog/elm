---
title: Επιλογή Βιβλιογραφίας για τη Λευκάδα 1814-2020
author: Τριαντάφυλλος Ε. Σκλαβενίτης
contributors:
editions:
    - number: 1
      date: 2021
      place: Αθήνα
      pages: 376
      info: Εταιρεία Λευκαδικών Μελετών
      isbn: 978-960-7498-72-4
      price: 20
tag: [ Μελέτες ]
info:
otherInfo:
---

Οι εκδόσεις της Εταιρείας Λευκαδικών Μελετών πλουτίστηκαν από σήμερα, με το 88<sup>ο</sup> βιβλίο της, ένα απόκτημα της λευκαδίτικης βιβλιογραφίας με τον τίτλο *Επιλογή Βιβλιογραφίας για τη Λευκάδα 1814-2020*.
 
Δημιουργός του ο ακούραστος ερευνητής και συνάμα επιφανής ιστορικός **Τριαντάφυλλος Ε. Σκλαβενίτης**, προικισμένος με πολλή αγάπη για την ιδιαίτερη πατρίδα του και σοβαρή υπευθυνότητα για σωστή επιστημονική έρευνα και συγγραφή.

Αφορμή για τη έκδοση του βιβλίου ήταν η εξυπηρέτηση των αναγκών οργάνωσης της ύλης του ΚΕ΄ Συμποσίου \( Λευκάδα 1 και 2 Αυγούστου 2020\), το οποίο ήταν αφιερωμένο στις λευκαδικές σπουδές και στα 50χρονα της ΕΛΜ.

Οι επετειακοί απολογισμοί και οι αναστοχασμοί στο τέλος των πενήντα χρόνων ζωής και προσφοράς της Εταιρείας  στις λευκαδικές σπουδές καταγράφονται στις 365 σ. του αναφερόμενου βιβλίου, το οποίο αποτελείται από δυο μέρη.

Στο πρώτο ο ιστορικός παραθέτει τους τίτλους των 2.042 βιβλίων και μελετών για τα 207 χρόνια της ιστορικής πορείας της Λευκάδας για την άμεση εξυπηρέτηση των μελετητών και στο δεύτερο, *Βιογραφικό και Εργογραφικό Υπόμνημα* της ζωής και του πλούσιου έργου του με πλήθος μελετών και δράσεων που εκπλήσσουν τον αναγνώστη.

Κοντολογής πρόκειται για το σπουδαιότερο έργο λευκαδίτικης βιβλιογραφίας, το οποίο περιέχει τις αναγραφές μελετών για τη Λευκάδα των τελευταίων δύο αιώνων, άξιο για μια περίοπτη θέση στη βιβλιοθήκη μας και εργαλείο για τις ιστορικές αναζητήσεις μας.

Θ. Μελάς
