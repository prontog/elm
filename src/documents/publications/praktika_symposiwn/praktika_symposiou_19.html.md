---
title: Πρακτικά ΙΘ΄ Συμποσίου, Λευκάδα 8-9 Αυγούστου 2014
author: 
contributors: 
editions: 
    - number: 1
      date: 2015
      place: Αθήνα
      pages: 174
      info: 
      isbn: 978-960-7498-55-7
      price: 12
tag: [ Πρακτικά Συμποσίων ]
info: Πολιτισμικές Εκφράσεις της Επτανησιακής Ταυτότητας 17<sup>ος</sup>- 19<sup>ος</sup> αιώνας
otherInfo:
orderIndex: 2
---

Το Συμπόσιο πραγματοποιήθηκε στο πλαίσιο των Γιορτών Λόγου και Τέχνης, σε συνεργασία με το Πνευματικό Κέντρο του Δήμου Λευκάδας.

### Σύντομη Περιγραφή

Η έκδοση περιλαμβάνει τα πρακτικά του ΙΘ’ Συμποσίου «Πολιτισμικές Εκφράσεις της Επτανησιακής Ταυτότητας: 17<sup>ος</sup>- 19<sup>ος</sup> αιώνας», που διοργανώθηκε στις 8 και 9 Αυγούστου 2014 στο πλαίσιο των Γιορτών Λόγου και Τέχνης στη Λευκάδα από την Εταιρεία Λευκαδικών Μελετών σε συνεργασία με το Πνευματικό Κέντρο του Δήμου Λευκάδας. 

Οι εργασίες του Συμποσίου άνοιξαν μετά την παρουσίαση και ανάπτυξη της θεματικής του στο κοινό από τον Πρόεδρο της Εταιρείας. Οι ειδικοί επιστήμονες, που συμμετείχαν, με τις τεκμηριωμένες εισηγήσεις τους συνέβαλαν στον προσδιορισμό του ιστορικού και πολιτισμικού πλαισίου, μέσα στο οποίο μορφώθηκε η ταυτότητα των Επτανήσων τη συγκεκριμένη ιστορική εποχή. Μέσω της μελέτης των ιστορικών πηγών και της καλλιτεχνικής παραγωγής αναδείχθηκαν οι ιδιαίτερες εκφάνσεις και πτυχές του επτανησιακού πολιτισμού, οι οποίες τη δεδομένη περίοδο καθόρισαν σε σημαντικό βαθμό την ιστορική ταυτότητα, τη μνήμη και την τοπικότητα των Ιονίων Νήσων και έπαιξαν σπουδαίο ρόλο στη διαδικασία ενσωμάτωσής τους με το «εθνικό κέντρο». Με τον τρόπο αυτό, προωθήθηκε ο επιστημονικός διάλογος και καλλιεργήθηκε ο σύγχρονος προβληματισμός σχετικά με τη φυσιογνωμία και τον ρόλο των Επτανήσων μέσα στο νέο ελληνικό κράτος.

### *Περιεχόμενα*

Πρόγραμμα του Συμποσίου

Κώστας Α. Αραβανής, Δήμαρχος Λευκάδας, Πρόεδρος του Πνευματικού Κέντρου, Χαιρετισμός

Αθανάσιος Δ. Μελάς, Πρόεδρος της Εταιρείας Λευκαδικών Μελετών, Παρουσίαση της θεματικής του Συμποσίου

Στέφανος Κακλαμάνης, *Η Κρητική Λογοτεχνία στα Επτάνησα τον 18<sup>ο</sup> αιώνα*

Μαρία Καζανάκη – Λάππα, *Η παρουσία της κρητικής Τέχνης στα Επτάνησα και η συμβολή της στη διαμόρφωση της επτανησιακής ζωγραφικής*

Ντενίζ – Χλόη Αλεβίζου, *Εκκλησιαστική ζωγραφική στα Επτάνησα, 18<sup>ος</sup> – 19<sup>ος</sup> αιώνας. Από την «Επτανησιακή Σχολή της ζωγραφικής» στα χρόνια της Ένωσης* 

Κώστας Καρδάμης, *Προϋποθέσεις της ελληνικότητας της επτανησιακής μουσικής κατά τον 19<sup>ο</sup> αιώνα. Τρεις επάλληλοι, εξωστρεφείς και αλληλοσυμπληρούμενοι δρόμοι*

Δημήτρης Αρβανιτάκης, *Το μέλλον του παρελθόντος. Η ιστορική μνήμη του Ιονίου μετά το 1797*

Γιάννης Παπαθεοδώρου, *Επτανησιακή Σχολή: Η πορεία προς την ενσωμάτωση στο «εθνικό κέντρο»*

Μιχαήλ Πασχάλης, *Η κατασκευή της ποιητικής ταυτότητας των Ιόνιων νησιών*

Τριαντάφυλλος Ε. Σκλαβενίτης, *Η ανάδυση της επτανησιακής ιστορικής ταυτότητας και των νησιωτικών ιστορικών τοπικοτήτων*

Ευρετήριο κύριων ονομάτων