---
title: Πρακτικά Κ΄ Συμποσίου, Λευκάδα 31 Ιουλίου - 1 Αυγούστου 2015
author: 
contributors: 
editions: 
    - number: 1
      date: 2016
      place: Αθήνα
      pages: 144
      info: 
      isbn: 978-960-7498-56-4
      issn: 1105-4921
      price: 12
tag: [ Πρακτικά Συμποσίων ]
info: Αλλαγές Κυριαρχιών, Ρήξεις και Νέοι Θεσμοί στα Επτάνησα από το 1797 έως το 1815
otherInfo:
orderIndex: 2
---

Το Συμπόσιο πραγματοποιήθηκε στο πλαίσιο των Γιορτών Λόγου και Τέχνης, σε συνεργασία με το Πνευματικό Κέντρο του Δήμου Λευκάδας.

### Σύντομη Περιγραφή

Η έκδοση περιλαμβάνει τα πρακτικά του Κ’ Συμποσίου «Αλλαγές Κυριαρχιών, Ρήξεις και Νέοι Θεσμοί στα Επτάνησα από το 1797 έως το 1815», που διοργανώθηκε στις 31 Ιουλίου και 1 Αυγούστου 2015 στο πλαίσιο των Γιορτών Λόγου και Τέχνης στη Λευκάδα από την Εταιρεία Λευκαδικών Μελετών σε συνεργασία με το Πνευματικό Κέντρο του Δήμου Λευκάδας. 

Οι εργασίες του Συμποσίου άνοιξαν μετά τον χαιρετισμό του Δημάρχου Λευκάδας, κυρίου Κωνσταντίνου Δρακονταειδή. Αρχικά, ο πρόεδρος της Ε.Λ.Μ., κύριος Αθανάσιος Μελάς, παρουσίασε τη θεματική και στη συνέχεια ανέπτυξε τους κύριους ιδεολογικούς άξονες σχετικά με την προβληματική του Συμποσίου. 

Τέθηκε, στη συνέχεια, το πολτισμικό –ιστορικό και γεωγραφικό– περίγραμμα, μέσα στο οποίο αναλύθηκε η δυναμική και η σημασία της μεταβατικής περιόδου 1797-1815 για τα Επτάνησα, κυρίως για τη Λευκάδα. Στη βάση αυτή, επιστημονικές ανακοινώσεις από κορυφαίους συνταγματολόγους, ιστορικούς επιστήμονες και φιλολόγους διερεύνησαν τα πεδία της εξωτερικής και εσωτερικής πολιτικής, της ποιότητας και ιδεολογικής υφής των νομοθετημάτων της εποχής. Ανέλυσαν τους παράγοντες που οδήγησαν στη σύνθεση αλλά και τις ιδεολογικές ανατροπές που χαρακτήρισαν τις επτανησιακές κοινωνίες, ώστε να διαφανεί ο ισχυρός αντίκτυπος της επτανησιακής κουλτούρας και ιδεολογίας στην οργάνωση, στη διοίκηση και στην οικονομία της Πολιτείας. Στο πλαίσιο αυτό, επισημάνθηκε ιδιαιτέρως η σχέση των ιστορικών αλλαγών με τις εννοιολογικές διαφοροποιήσεις και ανανοηματοδοτήσεις, οι οποίες σημάδεψαν βαθύτατα όχι μόνο τη Νήσο αλλά και ολόκληρη την Ιόνιο Πολιτεία κατά τη μεταβατική περίοδο 1797-1815.  

### *Περιεχόμενα*

Πρόγραμμα του Συμποσίου

Κωνσταντίνος Δρακονταειδής, *Χαιρετισμός*

Αθανάσιος Δ. Μελάς, *Η θεματική του Συμποσίου*

Άγγελος Γ. Χόρτης, *Το χρονικό της επτανησιακής μεταβατικής περιόδου, 1797-1815*

Νίκος Κ. Αλιβιζάτος, *Τα τρία επτανησιακά Συντάγματα \(1800, 1803, 1817\), ο διεθνής και ο τοπικός περίγυρός τους*

Τριαντάφυλλος Ε. Σκλαβενίτης, *Ιδεολογικές ανατροπές και συνθέσεις*

Σεβαστή Λάζαρη, *Οικονομικές αλλαγές και προσαρμογές στην Επτάνησο Πολιτεία, 1800-1807*

Χριστίνα Ε. Παπακώστα, *Επτάνησα και Αλή Πασάς*

Δημήτρης Σπ. Τσερές, *Εκπαιδευτικοί και πολιτισμικοί αναβαθμοί*

Δημήτρης Αρβανιτάκης, *Η πατρίδα, οι πολίτες και οι πατριώτες. Ιστορικές αλλαγές και εννοιολογικές διαφοροποιήσεις στην εποχή της μετάβασης.*

Ευρετήριο κύριων ονομάτων