---
title: 
---

## Τιμητική Εκδήλωση για το χαράκτη Γιάννη Π. Γουρζή
## Αναπληρωτή  Καθηγητή , προϊστάμενο του Α΄ Εργαστηρίου του Τομέα  Χαρακτικής της  «ΑΝΩΤΑΤΗΣ ΣΧΟΛΗΣ ΚΑΛΩΝ ΤΕΧΝΩΝ».
## από τον Αντώνη Ν. Σολδάτο

Η εκδήλωση, προτάθηκε και διοργανώθηκε απ’ την «ΕΤΑΙΡΙΑ ΛΕΥΚΑΔΙΚΩΝ ΜΕΛΕΤΩΝ», την Δευτέρα 7 Δεκεμβρίου 2015, το Πνευματικό Κέντρο του Δήμου Αθηναίων, μετά από απόφαση του Διοικητικού της Συμβουλίου, στα πλαίσια ανάδειξης και τιμής προσωπικοτήτων, που με το έργο τους και το ήθος τους ξεχωρίζουν και τιμούν την πατρίδα και την γενέτειρά τους, που είναι το νησί της Λευκάδας.

Η αίθουσα στην οποία πραγματοποιήθηκε η εκδήλωση, παραχωρήθηκε δωρεάν από το Πνευματικό Κέντρο του Δήμου Αθηναίων.

Ευχαριστούμε πολύ, το Πρόεδρο του Πνευματικού Κέντρου κ. Τεντόμα, και όλους τους συντελεστές για την πραγματοποίησή της .

Στην εκδήλωση πήραν το λόγο και μίλησαν:

1. Ο Πρόεδρος της Εταιρίας κ. Αθανάσιος Μελάς, ο οποίος παρουσίασε την εκδήλωση. 

2. Η κ. Ειρήνη Οράτη, Ιστορικός Τέχνης, Επιμελήτρια έργων τέχνης στην ALPHA BANK, με θέμα: *Ο χαράκτης Γιάννης Γουρζής*.

3. Ο κ. Δημήτριος Παυλόπουλος, ιστορικός τέχνης, Αναπληρωτής Καθηγητής Πανεπιστημίου Αθηνών, με θέμα: *Γιάννης Γουρζής, ένας μάστορας της εφαρμοσμένης χαρακτικής στην Ελλάδα*.

4. Ο Γιάννης Γουρζής, με θέμα: *Αναφορά στην Πατρίδα*.

Συντονιστής της εκδήλωσης: O Γενικός Γραμματέας της Εταιρείας Λευκαδικών Μελετών, Αντώνης Σολδάτος.

### Λίγα λόγια για τον Γιάννη Γουρζή.

Ο Γιάννης Παναγιώτη Γουρζής γεννήθηκε στην Αθήνα το 1953,από πατέρα Λευκαδίτη και Μυτιληνιά μητέρα. Τέλειωσε το ΙΗ Γυμνάσιο Αθηνών το 1971.

### Σπουδές

- 1965-1971 Γαλλική γλώσσα στο Γαλλικό Ινστιτούτο.  
- 1971-1973 Θεωρία της Μουσικής στο Ελληνικό Ωδείο.  
- 1973-1974 Γραφικές Τέχνες στο Κέντρο Τεχνολογικών Εφαρμογών.  
- 1973-1975 Γραφικές Τέχνες στα Τ.Ε.Ι \(Κ.Α.Τ.Ε.Ε.\) \(με υποτροφία\).  
- 1968-1972 Σχέδιο με τον ζωγράφο Κ.Ηλιάδη.  
- 1973-1974 Σχέδιο με τον ζωγράφο Β.Βλαχόπουλο.  
- 1974-1979 Α.Σ.Κ.Τ \(Προκαταρκτικό, Χαρακτική, Νωπογραφία, Θεωρητικά, με τους Λ.Κανακάκη, Κ.Γραμματόπουλο, Κ.Ξυνόπουλο, Μ.Λαμπράκη, Π.Μυλωνά, κ.τ.λ. \)  
- 1979 Έπαινος Α/Μ Χαλκογραφία και Φορητές εικόνες \(υποτροφίες 1978-1979\)

### Επαγγελματική Δραστηριότητα

- 1979-1985 Συμμετοχή σε 40 ομαδικές εκθέσεις, ζωγραφική εικόνων και ναών  
- 1984 Μετά από διαγωνισμό αποκτά θέση χαράκτη στο Νομισματοκοπείο. Παραιτείται το 1992.  
- 1991-1992 Διδάσκει χαρακτική στη Σχολή Εφαρμοσμένων Τεχνών του Δ.Βόλου  
- 1992 Διδάσκει ξυλογραφία σε σεμινάριο της Ένωσης Ελλήνων Χαρακτών.  
- 1997 Διδάσκει χαρακτική σε σεμινάριο στο Παιδαγωγικό του Α.Π.Θ.  
- 1992 Εως σήμερα διδάσκει Χαρακτική στην Ανώτατη Σχολή Καλών Τεχνών στην Αθήνα.

### Εκδόσεις 

- Το 1990 Φιλοτεχνεί χαλκογραφία για τη συλλογή “Ποιήματα” , εκδόσεις “Σπάνιον”.  
- Το 1991 Φιλοτεχνεί δύο χαλκογραφίες για το συλλεκτικό βιβλίο “Ο Πρίγκιπας των Πάγων” του Μ.Μπουρμπούλη για τις εκδόσεις “Σπάνιον”.  
- Το 1991 Φιλοτεχνεί δώδεκα ξυλογραφίες\(όρθιο ξύλο\) για τη συλλογή “12 Χαρακτικά για το 1992” δικής του έκδοσης.  
- Το 1992 Φιλοτεχνεί δύο ξυλογραφίες για το συλλεκτικό βιβλίο “Λιτανείες του Ρόδου” εκδόσεις “Δελφίνι”.  
- Το 1993 Φιλοτεχνεί δώδεκα χαρακτικά \(λιθογραφίες\) για τη συλλογή “12 Χαρακτικά για το 1994” δικης του έκδοσης.  
- Το 1993 Φιλοτεχνεί δύο λιθογραφίες για το συλλεκτικό βιβλίο “Ποιήματα” του Σπίρ, εκδόσεις “Δελφίνι”.  
- Το 1993-1995 ανέλαβε την επιμέλεια των εκδόσεων και των καταλόγων εκθέσεων του Βαφοπούλειου Π.Κ. του Δ.Θεσσαλονίκης. \(Κατόπιν διαγωνισμού\) .  
- Το 1995 Φιλοτεχνεί τρείς ξυλογραφίες για το συλλεκτικό βιβλίο της Γιώγιας Σιώκου, εκδόσεις “Δελφίνι”.  
- Το 1996-1997 Φιλοτεχνεί δεκαπέντε χαρακτικά για τη συλλεκτική συλλογή “ΡΗΓΑΣ ΦΕΡΡΑΙΟΣ-ΘΟΥΡΙΟΣ” εκδόσεις “Κ.Αντωνόπουλος” Θεσσαλονίκη.  
- Το 2001 Φιλοτεχνεί έγχρωμη Λιθογραφία για λογαριαμό της τράπεζας “ΑΣΠΙΣ”.  
- Το 2002 Φιλοτεχνεί δύο ξυλογραφίες για την έκδοση “Ποιήματα Καρυωτάκη”. Εκδόσεις “ΤΑ ΝΕΑ ΒΙΒΛΙΑ” του Χ.Μοσχανδρέου. – Φιλοτεχνεί έγχρωμη Λιθογραφία για λογαριαμό της τράπεζας “ΑΣΠΙΣ”.  
- Το 2003 Φιλοτεχνεί έξι λιθογραφίες για τη συλλεκτική ποιητική έκδοση “ΗΧΟΙ ΠΛΑΓΙΟΙ”. -Φιλοτεχνεί έγχρωμη Ξυλογραφία για λογαριαμό της τράπεζας “ΑΣΠΙΣ”.  
- Το 2004 Συμματέχει στη συλλεκτική έκδοση “ ΤΟ ΠΝΕΥΜΑ ΤΩΝ ΟΛΥΜΠΙΑΚΩΝ ΑΓΩΝΩΝ” με την Ένωση Ελλήνων Χαρακτών. – Φιλοτεχνεί τρεις Λιθογραφίες για την ποιητική συλλογή του Άλκη Μαλλίδη , εκδόσεις Δ.Δαρδάνος. – Φιλοτεχνεί Ξυλογραφία για το ημερολόγιο 2005, του πολιτιστικού οργανισμού “Θεόγνις” των Μεγάρων.  
- Το 2005 Επιμελείται και συμμετέχει με χαρακτικά του σε πεζογράφημα και σε ποιητική συλλογή της Κίας Σακελλαρίδη, εκδόσεις Δαρδανός.  
- Το 2006 Επιμελείται και συμμετέχει με δύο χαλκογραφίες την έκδοση , εκδόσεις ΑΠΟΨΗ.

### Διάφορα 

- Το 1990 Κατόπιν διαγωνισμού ανέλαβε την φιλοτέχνηση ξυλογραφίας διαστάσεων 1,60μ.Χ 2,50μ για λογαριασμό του Δ.Βόλου και οποία εντοιχίστηκε στο Δημαρχείο του Βόλου.  
- Το 1991 Εκπροσωπεί την Ελλάδα με χαρακτικό\(ξυλογραφία\) σε διεθνή διαγωνισμό, στο Λονδίνο, προκειμένου να δημιουργηθή Μουσείο Μοντέρνας Τέχνης στην Ναμίμπια.  
- Το 1994 Αναλαμβάνει τη χάραξη του μεταλλίου τηε πόλης της Σητείας.  
- Το 1996 Εκπροσωπεί την ΑΣΚΤ φιλοτεχνώντας χαλκογραφία για τους Μεσογειακούς Ολυμπιακούς Αγώνες στο Μπάρι.  
- Το 1997 Αναλαμβάνει την επιμέλεια για την δηλιουργία βιντεοταινίας με θέμα την Χαρακτική, που χρηματοδότησε η Στέγη Γραμμάτων και Τεχνών του Υπουργείου Πολιτισμού.  
- Το 1998 Αναλαμβάνει την φιλοτέχνηση της σειράς γραμματοσήμων “Αρχαίοι Ελληνες Συγγραφεί” για τα ΕΛ.ΤΑ.  
- Το 2004 Συμμετέχει στις “Ημέρες Ελληνικού φιλμ και Γραμμάτων”, που οργάνωσε η Ελληνική Πρεσβεία του Τόκυο, με το βίντεο “between us”. – Με πρωτοβουλία του και σε συνεργασία με το Μορφωτικό Ίδρυμα της Ιαπωνικής Πρεσβείας πραγματοποιείται διήμερο στην ΑΣΚΤ με θέμα την παραδοσιακή Γιαπωνέζικη ξυλογραφία.  
- Το 2005 Φιλοτεχνεί 11 χαλκογραφίες για το Μεσολόγγι, για την Πινακοθήκη Χ.&Σ. Μοσχανδρέου. – Με πρωτοβουλία του και σε συνεργασία με το Μορφωτικό Ίδρυμα της Ιαπωνικής Πρεσβείας πραγματοποιείται στην ΑΣΚΤ μάθημα-επίδειξη Γιαπωνέζικης καλλιγραφίας.  
- Το 2007 Φιλοτεχνεί για τα Ελληνικά Ταχυδρομεία χαρακτικά γραμμαόσημα για τον Ρήγα Βελεστινλή και τον Κωστή Παλαμά. – Φιλοτεχνεί για λογαριασμό των ΕΛΤΑ , ξυλογραφία σε όρθιο ξύλο με πορτρέτο του Ρήγα Βελεστινλή που κυκλοφορεί σε συλλεκτικό φάκελο.- – Φιλοτεχνεί πορτρέτοτου Κωνσταντίνου Καραμανλή σε ξυλογραφία για λογαριασμό του ομώνυμου Ιδρύματος και έκθεση του στο Μουσείο Μπενάκη.

Μέχρι και σήμερα, εργάζεται για την Χαρακτική και τις εφαρμογές της. Φιλοτέχνησε και συνεχίζει να φιλοτεχνεί αναμνηστικές πλακέτες και μετάλλια για διαφόρους Οργανισμούς, καθώς και κοσμήματα συλλεκτικά εφαρμόζοντας την χαρακτική. Σ’αυτά τα πλαίσια χάραξε-εφάρμοσε τα “τυχερά” κοσμήματα του Συλλόγου “Φίλοι της Μουσικής” του Ο.Μ.Μ.Α. Για τα έτη 1998, 1999, 2000, 2001, 2002, 2003, 2004, 2005, 2006, 2007, 2008, 2009.
