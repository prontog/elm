---
activity: Μέλη
year: 2014
description: ""
---

Η Εταιρεία έστειλε και κοινοποίησε την 1<sup>η</sup> Δεκεμβρίου 2013 *Ανοιχτή επιστολή- πρόσκληση προς τους Λευκαδίτες αλλά και τους ενδιαφερόμενους για τις λευκαδίτικες μελέτες,* για την εγγραφή νέων μελών: 

> Η Εταιρεία Λευκαδικών Μελετών βρίσκεται σε δύσκολη κατάσταση εξ αιτίας της οικονομικής κρίσης, που έχει δυσκολέψει, σε μεγαλύτερο ή μικρότερο βαθμό, τη ζωή όλων μας και το Διοικητικό Συμβούλιο προσπαθεί να εξασφαλίσει τους όρους της επιβίωσής της με την ελπίδα της μελλοντικής βελτίωσης της κατάστασης.
> 
> *Η πρόσφατη απώλεια των αείμνηστων Προέδρου Θ. Κατωπόδη \(1948-2013\) και Αντιπροέδρου Γ. Ροντογιάννη \(1946-2013\) και η ανάγκη αναπλήρωσής τους με ανασύνθεση του Δ.Σ. έδειξε με τρόπο δραματικό το άλλο χρόνιο και οξύ πρόβλημα της ολιγανθρωπίας, που χρόνια τώρα γίνεται φανερό σε κάθε Γενική Συνέλευση των μελών της Εταιρείας, καθώς επιτείνεται από την παρατηρούμενη απροθυμία των λίγων δεκάδων ενεργών παρόντων μελών της να είναι υποψήφιοι για τη διοίκηση της Εταιρείας.*
> 
> *Η τριετής θητεία του σημερινού εννεαμελούς Δ.Σ. λήγει το Μάρτιο του 2015 και τα περισσότερα από τα σημερινά μέλη του δηλώνουν ότι δεν επιθυμούν να είναι πάλι υποψήφιοι. Η εγγραφή νέων μελών φαίνεται ότι είναι ο μοναδικός δρόμος για την ανανέωση και επιβίωση της Εταιρείας ώστε να μπορέσει να συνεχίσει το αναγνωρισμένο και χρήσιμο έργο της και να προσαρμοστεί στη νέα εποχή που έφερε η μεγάλη επανάσταση της πληροφορικής.*
> 
> *Τα νέα μέλη, που θα θελήσουν να εγγραφούν για να μπορούν να είναι υποψήφιοι στις εκλογές του Μαρτίου 2015, σύμφωνα με το καταστατικό, πρέπει να εγγραφούν ως τον Φεβρουάριο 2014 και πάντως πριν από την απολογιστική γενική Συνέλευση του Μαρτίου 2014, στην οποία και θα κληθούν να μετάσχουν, να ενημερωθούν λεπτομερώς για την κατάσταση της Εταιρείας και τις προοπτικές της και να γνωριστούν με τα άλλα μέλη της.*
> 
> *Ο Πρόεδρος \(τηλ. 210 45 31712 και 6972 400 110\) και όλα τα μέλη του Δ.Σ. είναι πρόθυμοι να δώσουν στους ενδιαφερόμενους κάθε πληροφορία για την Εταιρεία, το καταστατικό της, τη λειτουργία και το έργο της από το 1970. Η εγγραφή νέων μελών γίνεται με αίτηση, και απόφαση του Δ.Σ. και καταβολή 20€. Η ετήσια συνδρομη μέλους είναι μόνον 20€.*
> 
> *Στο προσκλητήριο εγγραφής νέων μελών καλούνται να κινητοποιηθούν για την επιτυχία του και τα σημερινά μέλη, οι φίλοι και οι συνεργάτες της Εταιρείας. Στις ώρες της μεγάλης κρίσης που περνάμε, η αναζήτηση μορφών συλλογικότητας, και η συμμετοχή στην εθελοντική συνεργασία για τη διατήρηση ενός θεσμού που υπηρέτησε τον λευκαδίτικο πολιτισμό και στηρίχτηκε στις παραπάνω αρχές κοινωνικότητας, μπορεί να είναι και δρόμος για τη συνολική πορεία μας.*
> 
> *Με λευκαδίτικους χαιρετισμούς Το Διοικητικό Συμβούλιο*
> 
> *Αθανάσιος Μελάς, Πρόεδρος, Άγγελος Χόρτης Αντιπρόεδρος, Μιράντα Κουνιάκη-Κορδελλίδη Γραμματέας, Δημήτριος Σκλαβενίτης Ταμίας, Χρίστος Σολδάτος Ειδικός Γραμματέας, Σωκράτης Κακλαμάνης Έφορος, Άγγελος Κακλαμάνης, Αντώνης Σολδάτος, Γρηγόρης Χρυσικός μέλη*
 
Στην επιστολή-πρόσκληση ανταποκρίθηκαν με την εγγραφή τους:

2. Άννας Αλμπουκέρκε, Υπάλληλος ΕΕ
2. Αμαλία Βλασσοπούλου, Ασκούμενη Δικηγόρος
3. Μαρία Καββαδά, Περιφερειακή Σύμβουλος Λευκάδας
4. Στέφανος Κακλαμάνης, Καθηγητής Πανεπιστημίου Κρήτης
5. Κρίτων Κονιδάρης, Ναυτικός
6. Χαράλαμπος Κούρτης, Καθηγητής-Ιστορικός
7. Γεώργιος Κωστελέτος, Πανεπιστημιακός
8. Ζωή Παπαρσένου, Φοιτήτρια Πολυτεχνείου
9. Θωμάς Πατρίκιος, Συνδικαλιστής
10. Κωνσταντίνος Πατρίκιος, Πλοίαρχος ΕΝ
11. Αλίκη Σπ. Ροντογιάννη, Ιατρός Ορθοδοντικός
12. Σάντυ Πούπου, συντ. Τραπεζικός Υπάλληλος
13. Δημήτριος Ροζάκης, Επιμελητής εκδόσεων
14. Σοφία Ρομποτή, Ψυχολόγος
15. Αλέξανδρος Ρομποτής, Ψυχίατρος
16. Πασχαλίνα Ροντογιάννη, Καθηγήτρια γαλλικής Γλώσσας
17. Πάνος Γ. Ροντογιάννης, Προγραμματιστής
18. Ευάγγελος Σολδάτος, Μουσικός
19. Θωμάς Σοδάτος, Βιοτέχνης
20. Σπύρος Τάνταρος, Καθηγητής Πανεπιστημίου
21. Δημήτριος Σπ. Τσερές, Φιλόλογος - συγγραφέας
22. Δημήτριος Θ. Φατούρος, Υπάλληλος ΟΗΕ
24. Βασίλειος Φίλιππας, Γραφίστας
25. Έλλη Φρεμεντίτη, Συνταξιούχος
26. Ακριβή Φρεμεντίτη, Νοσηλεύτρια
27. Ηλίας Φρεμεντίτης, Τεχνικός - Σκηνοθέτης Τηλεόρασης
28. Σπύρος Φρεμεντίτης, Δημοσιογράφος
29. Έκτορας Γ. Χόρτης, Φιλόλογος
30. Κατερίνα Χόρτη, Συντάκτης ΜΜΕ
31. Ιωάννης Π. Χόρτης, Ιατρός - Πνευμονολόγος
