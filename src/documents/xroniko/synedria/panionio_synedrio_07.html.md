---
activity: Συνέδρια
year: 2002
description: ""
---

Στις 1.280 σελίδες της δίτομης έκδοσης των *Πρακτικών* του Ζ' Πανιονίου Συνεδρίου δημοσιεύονται 60 μελέτες για ζητήματα πολιτισμικής ιστορίας των Ιονίων νήσων, για τον χώρο και τα δημογραφικά μορφώματα και τους κύριους συντελεστές της επτανησιακής οικονομίας: τη γη, τα αγροτικά προϊόντα και τη διακίνηση. Πρόκειται για ένα Πανιόνιο Συνέδριο - τομή από οργανωτικής και επιστημονικής πλευράς, επιμερισμένο σε δύο τμήματα και οκτώ θεματικές ενότητες με ανακοινώσεις ειδικών σε κάθε μία από αυτές. Το Ζ' Πανιόνιο Συνέδριο θεωρήθηκε παράδειγμα για τη μετάβαση από ένα αχανές και χωρίς δομή και στόχους περιφερειακό συνέδριο σε ένα επιμερισμένο θεματικά συνέδριο ειδικών επτανησιολόγων, με συγκεκριμένες στοχεύσεις και αιτούμενα των επτανησιακών σπουδών, σε επιλεγμένες κάθε φορά θεματικές ενότητες.

Τα [*Πρακτικά*](/publications/praktika_synedriwn/praktika_synedriou_07_a.html) εκδόθηκαν το 2004.