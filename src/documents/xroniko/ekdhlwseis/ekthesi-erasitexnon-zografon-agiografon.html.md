---
activity: Εκδηλώσεις
year: 2017
subject: Έκθεση Ερασιτεχνών ζωγράφων - αγιογράφων
description: "*Έκθεση Ερασιτεχνών ζωγράφων - αγιογράφων*, Βασιλική, 13-20 Αυγούστου. Συμμετείχαν: Ανυφαντή Βασιλική, Βράϊλα-Πολίτη Βάσω, Κατηφόρη-Ανυφαντή Μαρία, Κατηφόρη Ρένα, Κατηφόρης Στέφανος, Πολίτης Δημήτρης, Ραυτόπουλος Αθανάσιος, Ραυτοπούλου Ουρανία, Χουλιαρά-Σκληρού Βαρβάρα."
altText: "*Έκθεση Ερασιτεχνών ζωγράφων - αγιογράφων*, Βασιλική, 13-20 Αυγούστου. Συμμετείχαν: Ανυφαντή Βασιλική, Βράϊλα-Πολίτη Βάσω, Κατηφόρη-Ανυφαντή Μαρία, Κατηφόρη Ρένα, Κατηφόρης Στέφανος, Πολίτης Δημήτρης, Ραυτόπουλος Αθανάσιος, Ραυτοπούλου Ουρανία, Χουλιαρά-Σκληρού Βαρβάρα. Η εκδήλωση έγινε στην αίθουσα εκδηλώσεων του Γυμνασίου Βασιλικής. [\(περισσότερα εδώ\)](/xroniko/ekdhlwseis/ekthesi-erasitexnon-zografon-agiografon.html)"
---

Η Εταιρεία Λευκαδικών Μελετών οργάνωσε **Έκθεση Ερασιτεχνών ζωγράφων - αγιογράφων**, στην αίθουσα εκδηλώσεων του Γυμνασίου Βασιλικής.

|                              |                         |
| ---------------------------: | :---------------------- |
|<div class='donthyphenate'>Συμμετείχαν:</div> | Ανυφαντή Βασιλική <br/>Βράϊλα-Πολίτη Βάσω<br/> Κατηφόρη-Ανυφαντή Μαρία<br/> Κατηφόρη Ρένα<br/> Κατηφόρης Στέφανος<br/> Πολίτης Δημήτρης<br/> Ραυτόπουλος Αθανάσιος<br/> Ραυτοπούλου Ουρανία<br/> Χουλιαρά-Σκληρού Βαρβάρα

Διάρκεια Έκθεσης: 13-20 Αυγούστου.

Ακολουθεί το Δελτίο Τύπου:

Σύμφωνα με  τον προγραμματισμό του Διοικητικού Συμβουλίου της Εταιρείας Λευκαδικών Μελετών τις απογευματινές ώρες της 13ης Αυγούστου, έγιναν τα εγκαίνια της πρώτης εκδήλωσης \( καλλιτεχνική έκθεση\), που οργάνωσε η Εταιρεία  σε χωριό του νησιού μας.

Επιλέχτηκε για την εκδήλωση αυτή η Βασιλική, γιατί είναι το κέντρο του τ. Δήμου Απολλωνίων, υπάρχουν τον Αύγουστο πολλοί παραθεριστές, ντόπιοι και ξένοι και γιατί πιστεύουμε, ότι οι καλλιτεχνικές εκδηλώσεις που οργανώνει η Εταιρεία δε θα πρέπει να γίνονται, αποκλειστικά, στην πρωτεύουσα του νησιού μας, αλλά να φτάνουν και στα χωριά, που το τελευταίο διάστημα συνεχώς ερημώνονται.

Στο χαιρετισμό του Προέδρου στους παρευρισκομένους τονίστηκε ότι σκοπός της Εταιρείας  είναι να δώσει  τη δυνατότητα να γνωρίσει ο κόσμος ότι ανάμεσά μας βρίσκονται και κινούνται κάποιοι, που κρύβουν απέραντο πλούτο καλλιτεχνικής δημιουργίας. Είναι οι άνθρωπου εκείνοι που δημιουργούν, πχ οι γυναίκες στους αργαλειούς τους  συνθέτουν υπέροχα σχέδια στα υφαντά τους \(καρπέτες\) ή οι κεντήστρες, που με τη λευκαδίτικη, και όχι μόνον, βελονιά δημιουργούν έξοχα σχέδια και στην προκειμένη περίπτωση οι ζωγράφοι και αγιογράφοι, που με το πινέλο τους και τους συνδυασμούς των χρωμάτων που δημιουργούν, αποτυπώνουν στο χαρτί ή το μουσαμά ό,τι ωραίο βλέπουν στη φύση ή είναι κρυμμένο στην καρδιά τους.

Στην έκθεση, που στήθηκε στην ευρύχωρη αίθουσα τελετών του γυμνασίου, εκτέθηκαν τα έργα εννέα αυτοδίδακτων ζωγράφων- αγιογράφων \(αυτοί είναι: Ανυφαντή Μαρία, Βράϊλα-Πολίτη Βάσω, Κατηφόρη Ρένα, Λάσδα Βασιλική, Πολίτης Δημήτριος, Ραυτόπουλος Αθανάσιος, Ραυτοπούλου Ουρανία, Σκληρού Μαρία και  Χουλιαρά Βαρβάρα \), με περισσότερους από 50 πίνακες, οι οποίοι προκάλεσαν ιδιαίτερο ενδιαφέρον με τη χάρη και την πρωτοτυπία τους.

Το κοινό που βρέθηκε στα εγκαίνια ή επισκέφτηκε την έκθεση, τις καθορισμένες ώρες επίσκεψης, έμεινε απόλυτα ικανοποιημένο και στο βιβλίο των επισκεπτών γράφτηκαν κολακευτικά σχόλια.

Ανάμεσα στο καλεσμένους μας θα πρέπει να αναφέρουμε τον Αντιδήμαρχο κ. Χρίστο Φ. Κατηφόρη, \(εκπροσωπούσε και τον απουσιάζοντα κ. Δήμαρχο, ο οποίος βρισκόταν στο Δράγανο\), τον επιστημονικό μας σύμβουλο κ. Τριαντάφυλλο Σκλαβενίτη, Ιστορικό, Ομότιμο Διευθυντή Ερευνών του Εθνικού Ιδρύματος Ερευνών  και τον πρώην Βουλευτή κ. Ξενοφώντα Βεργίνη, οι οποίοι μας τίμησαν με την ευγενή τους παρουσία και τους ευχαριστούμε για την αγάπη τους.

Στη συγκέντρωση αυτή ο πρόεδρος της  Εταιρείας, βρήκε την ευκαιρία να θίξει, να παρακαλέσει και να απαιτήσει τη γρήγορη τακτοποίηση των δύο χιλιάδων βιβλίων, που ο εκλιπών Γιώργος Φατούρος προσέφερε για τη δημιουργία βιβλιοθήκης στο χωριό που γεννήθηκε και μεγάλωσε.

Ελπίζουμε ότι η παράκλησή σου θα εισακουστεί από τους αρμόδιους και σύντομα τα βιβλία θα τακτοποιηθούν όπου πρέπει.

Δείτε την [αφίσα](/images/ekthesi_zografikis_2017_afisa.png) και την [πρόσκληση](/images/ekthesi_zografikis_2017_prosklisi.png) της εκδήλωσης.
