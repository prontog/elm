---
activity: Εκδηλώσεις
year: 2016
subject: Πέτρος και Νίτα Αργύρη
description: "Τιμητική Εκδήλωση για τον Πέτρο και τη Νίτα Αργύρη. Δημόσια Βιβλιοθήκη Λευκάδας, 17 Αυγούστου 2016."
altText: "Η Εταιρεία Λευκαδικών Μελετών και η Δημόσια Βιβλιοθήκη Λευκάδας συνδιοργάνωσαν, στις 17 Αυγούστου 2016, τιμητική εκδήλωση για τον Πέτρο και τη Νίτα Αργύρη. Η εκδήλωση έγινε στη αυλή της Βιβλιοθήκης. [\(περισσότερα εδώ\)](/xroniko/ekdhlwseis/petros_kai_nita_argiri.html)"
---

Στις 17 Αυγούστου 2016 η Εταιρεία συνδιοργανώσε με τη Δημόσια Βιβλιοθήκη Λευκάδας Εσπερίδα στην οποία παρευρέθηκε ο κ. Πέτρος Αργύρης και η σύζυγός του Νίτα, καθώς και πολλοί από τους βραβευθέντες πρώην μαθητές των Λυκείων της πόλης μας με το βραβείο που το ζεύγος Αργύρη έχει από το σχολικό έτος 1997-1998 θεσμοθετήσει και η Εταιρεία Λευκαδικών Μελετών, με εντολή των αθλοθετών, κάθε έτος απονέμει. Η οργάνωση της Εσπερίδας στην απλόχωρη αυλή της Βιβλιοθήκης απέβλεπε στην αλληλογνωριμία του ζεύγους με όσους έχουν βραβευθεί. Η συγκέντρωση αυτή ήταν συγκινητική, γιατί όλοι με χαρά θυμήθηκαν την εποχή των μαθητικών τους χρόνων στα σχολεία της πόλης και τη βράβευσή τους, και όλοι ομολόγησαν ότι το βραβείο που έλαβαν ήταν ένα σοβαρό κίνητρο για την ομαλή εξέλιξη της φοιτητικής τους πορείας και, στη συνέχεια, της επιστημονικής τους σταδιοδρομίας.
