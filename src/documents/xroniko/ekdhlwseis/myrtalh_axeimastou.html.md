---
title: Εκδηλώση για την Μυρτάλη Αχειμάστου - Ποταμιάνου
activity: Εκδηλώσεις
year: 2016
subject: Μυρτάλη Αχειμάστου - Ποταμιάνου
description: "*Τιμητική Εκδήλωση για την Βυζαντινολόγο Μυρτάλη Αχειμάστου - Ποταμιάνου.* Ομιλητές: Αθανάσιος Μελάς, Παναγιώτης Λ. Βοκοτόπουλος, Αγγελική Κατσιώτη, Νανώ Χατζηδάκη, Μυρτάλη Αχειμάστου - Ποταμιάνου. Συντονιστής: Κώστας Ν. Κατηφόρης. Πνευματικό Κέντρο του Δήμου Αθηναίων, Δευτέρα 11 Απριλίου 2016. Τα [*Πρακτικά*](/publications/epetiaka-afierwmata/myrtalh_axeimastou.html) εκδόθηκαν το 2017."
altText: "Η Εταιρεία Λευκαδικών Μελετών οργάνωσε, στις 11 Απριλίου 2016, εκδήλωση, στην αίθουσα Αντώνη Τρίτση του Πνευματικού Κέντρου του Δήμου Αθηναίων, για να τιμήσει τη Δρ., επί τιμή Διευθύντρια του Βυζαντινού Μουσείο Αθηνών κ. Μυρτάλη Αχειμάστου - Ποταμιάνου. [\(περισσότερα εδώ\)](/xroniko/ekdhlwseis/myrtalh_axeimastou.html)"
---

Η Εταιρεία Λευκαδικών Μελετών \(ΕΛΜ\) εκτιμώντας τη μεγάλη προσφορά, στον τομέα της Βυζαντινής Αρχαιολογίας, της κ. Μυρτάλης Αχειμάστου - Ποταμιάνου παρουσίασε το έργο της σε μια μοναδική ημερίδα στις 11 Απριλίου 2016, στο Πνευματικό Κέντρου του Δήμου Αθηναίων, Ακαδημίας 50.

Ο εκλεκτός ομιλητής κ. Παναγιώτης Λ. Βοκοτόπουλος, Ομότιμος καθηγητής του Πανεπιστημίου Αθηνών, Ακαδημαϊκός και οι κυρίες: Αγγελική Κατσιώτη, Δρ. Βυζαντινής Αρχαιολογίας, και Νανώ Χατζηδάκη, Ομότιμη καθηγήτρια του Πανεπιστημίου Ιωαννίνων μίλησαν λεπτομερώς για το αρχαιολογικό έργο της τιμωμένης, στους τόπους όπου υπηρέτησε, τονίζοντας παράλληλα τη μεγάλη αξία των ερευνών της, για την τέχνη των Βυζαντινών προγόνων μας.

Η κ. Αχειμάστου κλείνοντας ευχαρίστησε την ΕΛΜ για την τιμή που της επιφύλαξε και στον απόλογό της  μεταξύ των άλλων είπε:

> Ο καθένας έχει τα όπλα του. Τα όπλα μου έδωσε η Λευκάδα με την εξαγνιστική ομορφιά του τοπίου και τη αισιόδοξη διάθεση των ανθρώπων, με τον πλούτο της γλώσσας και το αμάραντο πνεύμα των ποιητών της. Την αντίληψη του καλού, τη δύναμη και το ήθος μου ενστάλαξαν και ενίσχυσαν οι δάσκαλοι, οι γονείς και ο αδελφός μου, ο σύζυγος και οι γιοί μας.  Μου δίδαξαν το αίσθημα του δικαίου, την ισορροπία του νου και την ειλικρινή εκτίμηση των πραγμάτων, την πνοή, τη σύνεση, την επιμονή και το θάρρος που χρειάζεται η επιστημονική έρευνα. Ήταν εφόδια, που πάσχισα να κρατήσω σε κάθε περίσταση. Η αποδιδόμενη τιμή αντανακλάται σε όλους.

> Τούτη την ιδιαίτερη ώρα έρχονται στο νου μου ο Πάνος Ροντογιάννης, ο Διονύσιος Ζακυνθινός, ο Μανόλης Χατζηδάκης, ο Γιάννης Κοντής, ο Χρήστος Καρούζος και τόσοι άλλοι. Στάθηκαν αξόδευτα πρότυπα στη μελέτη και απόδοση της αξίας των έργων που με απασχόλησαν και πρότυπα συμπεριφοράς στη σχέση με τους πολλούς και καλούς συνεργάτες που είχα από διάφορες θέσεις στην υπηρεσιακή διαδρομή μου.

> Με αυτό το προσκύνημα τελειώνω τον σύντομο απόλογο. Εάν δεν υπήρχε η σημερινή δυστυχία που πλακώνει τη χώρα, θα έλεγα πως αισθάνομαι μεγάλη χαρά γιατί αξιώθηκα, μέσα από στενωπούς και θλίψεις, να έχω μια ζωή καλή, ειρηνική και δικαιωμένη, μεστή από αυτά που επιθύμησα και στα οποία αφοσιώθηκα.

> Και πάλι σας ευχαριστώ.

### ΠΡΟΓΡΑΜΜΑ
#### Δευτέρα 11 Απριλίου 2016, ώρα 19:30

|                              |                         |
| ---------------------------: | :---------------------- |
| <div class='donthyphenate'>Ομιλητές:</div> | **Αθανάσιος Δ. Μελάς**, Πρόεδρος ΕΛΜ, *Παρουσίαση της εκδήλωσης*<br/>**Παναγιώτης Λ. Βοκοτόπουλος**, Πρώην Επιμελητής αρχαιοτήτων, Ακαδημαϊκός. *Η δράση της Μυρτάλης Αχειμάστου - Ποταμιάνου στην Αρχαιολογική Υπηρεσία, κυρίως στη Δυτική Ελλάδα, 1969 - 1976*<br/>**Αγγελική Κατσιώτη**, Βυζαντινολόγος, Τμηματάρχης Εφορείας Αρχαιοτήτων Δωδεκανήσου. *Η παρουσία της Μυρτάλης Αχειμάστου - Ποταμιάνου στην Αρχαιολογική Υπηρεσία, Η προσφορά της στη μελέτη και την ανάδειξη της Βυζαντινής και Μεταβυζαντινής τέχνης των Νησιών του Αιγαίου*<br/>**Νανώ Χατζηδάκη**, *Οι μελέτες της Μυρτάλης Αχειμάστου - Ποταμιάνου για τη Βυζαντινή και Μεταβυζαντινή ζωγραφική*<br/>**Μυρτάλη Αχειμάστου - Ποταμιάνου**, *Αντιφώνηση*
| <div class='donthyphenate'>Συντονιστής:</div> | **Κώστας Ν. Κατηφόρης**, Δικηγόρος, Μέλος του Δ.Σ. της Εταιρείας Λευκαδικών Μελετών

Δείτε την πρόσκληση και το πρόγραμμα [εδώ](/documents/prosklhsh_axeimastou-potamianh.pdf).

Τα [*Πρακτικά*](/publications/epetiaka-afierwmata/myrtalh_axeimastou.html) εκδόθηκαν το 2017.
