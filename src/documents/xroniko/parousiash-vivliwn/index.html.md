---
title: Παρουσίαση βιβλίων
menuHidden: false
---

## 1989

Βιβέτ Τσαρλαμπά-Κακλαμάνη, *Άγγελου Σικελιανού, Ανέκδοτα ποιήματα και πεζά*

Η Εταιρεία Λευκαδικών Μελετών παρουσίασε στις 30-5-89 το βιβλίο της Βιβέτ Τσαρλαμπά-Κακλαμάνη, *Άγγελου Σικελιανού Ανέκδοτα ποιήματα και πεζά,* στην αίθουσα της Αρχαιολογικής Εταιρείας με ομιλητές τον Γενικό Γραμματέα της Εταιρείας και συγγραφέα Χρίστο Σολδάτο, τον Πρόεδρο της Ε.Λ.Μ., ιστορικό Πάνο Ροντογιάννη, το λογοτέχνη και κριτικό Ευάγγελο Μόσχο. Ποιήματα του Σικελιανού διάβασε η Βούλα Βλάχου. Στην εκδήλωση απηύθυνε χαιρετισμό η Άννα Σικελιανού. Η Βιβέτ Τσαρλαμπά έκλεισε την εκδήλωση με αναφορά στα ανέκδοτα κείμενα του ποιητή.

## 1994

Αγγέλου Σικελιανού, *Αντίδωρο - Ακριτικά*

Τιμητική εκδήλωση για τον Άγγελο Σικελιανό, στις 12-12-1994, στην αίθουσα της Αρχαιολογικής Εταιρείας Αθηνών. Οργανώθηκε με τη συνεργασία της Ε.Λ.Μ. της Άννας Σικελιανού και των εκδόσεων “Λίβιος”, με την ευκαιρία της επανέκδοσης των ποιητικών συλλογών *Αντίδωρο* και *Ακριτικά.* Στην εκδήλωση αυτή μίλησαν ο Πρόεδρος του Δ.Σ. της Εταιρείας Μιχαήλ Μαμαλούκας και η Άννα Σικελιανού και ο κύριος ομιλητής καθηγητής της Νεοελληνικής Φιλολογίας Γιάννης Δάλλας, με θέμα: *Άγγελος Σικελιανός πενήντα χρόνια ύστερα από το Αντίδωρο και τα Ακριτικά*

## 1995

*Επετηρίς* Η'

Η Παρουσίαση της *Επετηρίδος* Η', αφιερωμένης στη μνήμη του Αριστόξενου Σκιαδά έγινε από τον Τριαντάφυλλο Ε. Σκλαβενίτη, σε εκδήλωση της Ε.Λ.Μ., στις 3-12-1995, στο Ξενοδοχείο “Εσπέρια Παλλάς”.

## 1996

*Πρακτικά Α'Συνεδρίου Επτανησιακού Πολιτισμού*

Για τη συμπλήρωση 25 χρόνων από την ίδρυση της Εταιρείας 1971-1996, έγινε εκδήλωση την 24-11-1996, στην αίθουσα της Εταιρείας Ελλήνων λογοτεχνών, Γενναδίου 8, με το ακόλουθο πρόγραμμα:

Χαιρετισμός του Προέδρου της Εταιρείας Χρίστου Σολδάτου

Τριαντάφυλλος Σκλαβενίτης, παρουσίαση των *Πρακτικών* του Δ' Συνεδρίου, Λευκάδα, 8-12/9/1993. *Από την τοπική ιστορία στη συνολική. Το παράδειγμα της Λευκάδας, 15<sup>ος</sup>-19<sup>ος</sup> αι.*

Δημήτριος Σκλαβενίτης, *Το Χρονικό της Εικοσιπενταετίας 1971-1996 της Ε.Λ.Μ.*

## 1998

*Πρακτικά Α*' *Συμποσίου*

Κατά την κοπή της πίττας, 18-1-1998, έγινε και η παρουσίαση των Πρακτικών του Α' Συμποσίου που έγινε στη Λευκάδα από 9-11 Αυγούστου 1996 με θέμα: *Τοπική παράδοση και πολιτισμικός τουρισμός,* από τον ιστορικό Τριαντάφυλλο Ε. Σκλαβενίτη.

## 1999

Χρίστου Σολδάτου, *Χριστιανική Ζωγραφική της Λευκάδας* \(15<sup>ος</sup>-20<sup>ός</sup> αι.\).

Στις 24 Νοεμβρίου 1999 έγινε η παρουσίαση του Λευκώματος του Χρίστου Σολδάτου, με θέμα: *Χριστιανική Ζωγραφική. Η Μεταβυζαντινή και Επτανησιακή Τέχνη στις εκκλησίες και τα Μοναστήρια της Λευκάδας *\(15<sup>ος</sup>-20<sup>ός</sup> αι. \), στην αίθουσα της Ένωσης Συντακτών Ημερησίων Εφημερίδων Αθηνών. Για το βιβλίο μίλησαν οι: Δημήτριος Σκλαβενίτης, Νίκος Ζίας, Γιάννης Ρηγόπουλος, Βιβέτ Τσαρλαμπά-Κακλαμάνη. Η έκδοση του Λευκώματος χρηματοδοτήθηκε από τη Νομαρχία Λευκάδας

## 2000

Δημήτριος X. Σκλαβενίτης, *Νάνος Βαλαωρίτης, Χρονολόγιο* - *Βιβλιογραφία* - *Ανθολόγιο, \(από το 1933 ως το 1999\)*

Στις 10 Οκτωβρίου 2000 έγινε η παρουσίαση του βιβλίου του Δημητρίου X. Σκλαβενίτη, *Νάνος Βαλαωρίτης, Χρονολόγιο - Βιβλιογραφία - Ανθολόγιο, \(από το 1933 ως το 1999\),* Αθήνα, Εκδόσεις Νεφέλη 2000, στη Στοά του βιβλίου \(Αίθουσα Λόγου\), Πεσμαζόγλου 5, Αθήνα. Για το βιβλίο μίλησαν οι: Τριαντάφυλλος Σκλαβενίτης, Ανθούλα Δανιήλ, Ανδρέας Παγουλάτος, Κώστας Κατηφόρης και Νάνος Βαλαωρίτης. Αντιφώνηση έκανε ο συγγραφέας του βιβλίου. Η έκδοση του βιβλίου χρηματοδοτήθηκε από τη Νομαρχία και τους Δήμους Λευκάδας.

## 2005

Ο Πρόεδρος της Εταιρείας Δημήτριος Χ. Σκλαβενίτης μίλησε στην παρουσίαση του βιβλίου του Γεωργίου Κούρτη, Αντιπροέδρου του Ελεγκτικού Συνεδρίου, *Η κοινοβουλευτική πορεία της Πρέβεζας \(1915-2005\),* στις 14 Μαΐου 2005, στη θεοφάνειο αίθουσα, προσκεκλημένος από τον Πολιτιστικό Σύλλογο «ΠΡΕΒΕΖΑ».

## 2009

Εκδήλωση παρουσίασης του δίτομου έργου του Χρίστου Σπ. Σολδάτου, *Σπυρίδων Ι. Ζαμπέλιος \(1815-1881\),* πραγματοποιήθηκε στις 9 Νοεμβρίου 2009, στο αμφιθέατρο «Αντώνης Τρίτσης» του Πνευματικού Κέντρου του Δήμου Αθηναίων. *Ομιλητές:* θωμάς Π. Κατωπόδης, Σπύρος Ι. Ασδραχάς, Βιβέτ Τσαρλαμπά-Κακλαμάνη, Σάββας Π. Σπέντζας και Χρίστος Σπ. Σολδάτος. Τα κείμενα της εκδήλωσης εκδίδονται στην ΙΒ' *Επετηρίδα,* σ. 509-546

## 2011

Εκδήλωση παρουσίασης του βιβλίου του Δημητρίου Χ. Σκλαβενίτη, *Φιλολογικά και Λευκαδίτικα,* πραγματοποιήθηκε στις 25 Μαΐου 2011, στο αμφιθέατρο «Αντώνης Τρίτσης» του Πνευματικού Κέντρου του Δήμου Αθηναίων. *Ομιλητές:* θωμάς Π. Κατωπόδης, Αναστάσιος Στέφος, Βιβέτ Τσαρλαμπά-Κακλαμάνη, Ανθούλα Δανιήλ, Τριαντάφυλλος Ε. Σκλαβενίτης, Δημήτριος Χ. Σκλαβενίτης και Ελένη Λάππα-Οικονόμου. Τα κείμενα της εκδήλωσης εκδίδονται στην ΙΒ' *Επετηρίδα,* σ. 547-574.

Παρουσίαση του Βιβλίου Νίκος Γ. Σβορώνος \(1911-1989\) *Μελετήματα για τη Λευκάδα και τους Λευκαδίτες* στην *Επιστημονική Συνάντηση για τα εκατό χρόνια από τη γέννηση των Λευκαδίων Ιστορικών Νίκου Γ. Σβορώνου \(1911-1989\) και Πάνου Γ. Ροντογάννη \(1911-1996\)*. Συνδιοργάνωση με το Ινστιτούτο Νεοελληνικών Ερευνών του Εθνικού Ιδρύματος Ερευνών, Αθήνα 18 Νοεμβρίου 2011 Τα *Πρακτικά* της Επιστημονικής Συνάντησης δεν εκδόθηκαν. *Ομιλητές:* Σπύρος Ι. Ασδραχάς, Ομότιμος Διευθυντής Ερευνών ΙΝΕ/ΕΙΕ και Κώστας Γ. Τσικνάκης, Ερευνητής ΙΒΕ/ΕΙΕ
