---
activity: Διαλέξεις
year: 2018
description: "Διάλεξη της Αρχαιολόγου Δρ. Ολυμπίας Βικάτου, *Ιστορική - αρχαιολογική επισκόπηση της Λευκάδας από τους προϊστορικούς έως τους μεταβυζαντινούς χρόνους*"
---

10-12-2018 Η διάλεξη της Δρ. Ολυμπίας Βικάτου, Διευθύντριας Εφορείας Αρχαιοτήτων Αιτωλοακαρνανίας - Λευκάδας, με θέμα: *Ιστορική - αρχαιολογική επισκόπηση της Λευκάδας από τους προϊστορικούς έως τους μεταβυζαντινούς χρόνους*, πραγματοποιήθηκε στο Πνευματικό Κέντρο του Δήμου Αθηναίων με εντυπωσιακή συμμετοχή Λευκαδίων, μελών και φίλων της Εταιρείας, αλλά και Αρχαιολόγων Επιστημόνων, οι οποίοι είχαν προσκληθεί, με την ευγενή φροντίδα του Υπουργείου Πολιτισμού και του συλλόγου αρχαιολόγων.

Η κ. Βικάτου με μεγάλη άνεση, γλαφυρότητα και επιστημονική τεκμηρίωση παρουσίασε αρχαιολογικούς τόπους προϊστορικών, ιστορικών, βυζαντινών και μεταβυζαντινών χρόνων. Το οικιστικό πλέγμα της αρχαίας Λευκάδας, δημόσια στοά και συγκρότημα οικιών, ναούς, τάφους, οχυρωματικά έργα, το κάστρο και αναφέρθηκε στο αρχαίο θέατρο, που βρίσκονται στα χώματα του νησιού μας και σε πλείστα όσα αρχαιολογικά ευρήματα, αργυρά νομίσματα, όστρακο αμφορέα με επιγραφή κλπ έχει φέρει στην επιφάνεια η αρχαιολογική σκαπάνη και βρίσκονται στο μικρό αλλά άρτια οργανωμένο αρχαιολογικό Μουσείο της πόλης μας.

Σημαντικός και αδιάψευστος βοηθός της ομιλήτριας οι πολλές διαφάνειες που προβλήθηκαν και κατέδειξαν τη σημαντική ιστορία του τόπου μας.

Στην εκδήλωση τον Σεβασμιότατο Μητροπολίτη εκπροσώπησε ο Πανοσιολογιότατος Αρχιμανδρίτης π. Ιωαννίκιος. Χαιρετισμούς έστειλαν ο Αντιπεριφερειάρχης κ. Θεόδωρος Χαλικιάς και ο Δήμαρχος κ. Κωνσταντίνος Δρακονταειδής.

Δείτε την πρόσκληση και το πρόγραμμα [εδώ](/images/prosklhsh_vikatou.jpg).
