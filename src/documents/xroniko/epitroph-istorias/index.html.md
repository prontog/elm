---
title: Επιτροπή Ιστορίας και Λαογραφίας
menuHidden: false
menuOrder: 8
---

## Συγκρότηση Επιτροπής «Ιστορίας και Λαογραφίας» της Εταιρείας Λευκαδικών Μελετών

Η Εταιρεία, σε εφαρμογή του Καταστατικού της, συγκρότησε Επιτροπή «Ιστορίας και Λαογραφίας» για τη συλλογή λαογραφικών και ιστορικών αντικειμένων. Η επιτροπή αποτελέστηκε από τις κυρίες Άννα Φασουλιώτη-Ψιλιανού, Σμύρνη Μαραγκού, Ελένη Κατηφόρη, Βιβέτ Τσαρλαμπά-Κακλαμάνη, βασιλική Κουρή-Κουνιάκη, Μυρτάλη ΑχειμάστουΠοταμιάνου, Μαίρη Σταύρου και τους κυρίους Νίκο Κατηφόρη και Γιώργο Κοντογιώργη.

Ψυχή της Επιτροπής αυτής υπήρξε πράγματι η Άννα Φασουλιώτη, από τα ιδρυτικά μέλη της Εταιρείας. Η προσφορά της, μαζί με τις άλλες εξαιρετικές κυρίες και κυρίους, στο Λαογραφικό Μουσείο της Λευκάδας, όπως φαίνεται από τον Κατάλογο των αντικειμένων, που καταχωρίζεται στο Παράρτημα είναι πολύ μεγάλη. Εργο της Επιτροπής στα τριάντα χρόνια της ζωής της ήταν να συλλέξει αντικείμενα με σημαντική ιστορική και λαογραφική αξία και να τα προσφέρει στο Λαογραφικό Μουσείο Λευκάδας. Η Άννα Φασουλιώτη, ακούραστη και δραστήρια, όπως είναι ως σήμερα, παρακολουθούσε τους σχετικούς πλειστηριασμούς και κατόρθωνε να αποκτήσει τα αντικείμενα που είχαν σχέση με τη Λευκάδα, καταβάλλοντας το αντίτιμο, τις περισσότερες φορές, από την τσέπη της.

Το Δ.Σ. της Εταιρείας εξέφρασε τις θερμές του ευχαριστίες στην Άννα Φασουλιώτη, όταν το 2000 αποχώρησε από το Δ.Σ., και εκφράζει και από τη θέση αυτή την ευαρέσκειά του για την προσφορά της στην ιστορία και τον πολιτισμό της Λευκάδας.

Η Επιτροπή έχει μέχρι σήμερα συγκεντρώσει και δωρίσει στο Μουσείο του «ΟΡΦΕΑ» εκατοντάδες σημαντικά αντικείμενα, όπως παλιούς χάρτες και γκραβούρες -γνήσιες και αντίγραφα-, με θέματα λευκαδίτικα \(τοπία, ενδυμασίες κλπ.\), καθώς και λευκαδίτικα χειροτεχνήματα \(υφαντά, κεντήματα κλπ.\), κοσμήματα επτανησιακής τεχνοτροπίας \(τρέμολα, σπίλες κ.ά.\), παλιά λευκαδίτικα εργαλεία και σκεύη, τοπικές ενδυμασίες, χειρόγραφα, φωτογραφίες, μαγνητοφωνημένες ταινίες, έπιπλα \(προθήκες, κορνίζες κλπ.\) και κούκλες για τον πλουτισμό του Μουσείου.

Για τη γενικότερη αξιολόγηση των προσφορών καταχωρίζονται στο Παράρτημα τα δώρα της Επιτροπής της Εταιρείας μας, που εκτίθενται σήμερα στο Μουσείο.


## ΔΡΑΣΤΗΡΙΟΤΗΤΕΣ ΤΗΣ ΕΠΙΤΡΟΠΗΣ *«ΙΣΤΟΡΙΑΣ ΚΑΙ ΛΑΟΓΡΑΦΙΑΣ»* ΤΗΣ ΕΤΑΙΡΕΙΑΣ ΛΕΥΚΑΔΙΚΩΝ ΜΕΛΕΤΩΝ 
## \[Έκθεση της Άννας Φασουλιώτη, 2002\]

## 1984

Επιστολή μας προς τον πρώην Δήμαρχο Λευκάδος Απόστολο Φατούρο με την παράκλησιν, να μας δώσει πληροφορίες για τον συμπατριώτην μας Παναγιώτην Ευστ. Γαζήν αντιστράτηγον \(από τη Βαυκερή\) που προσέφερε πολλές και ένδοξες υπηρεσίες στις Ένοπλες Δυνάμεις της Πατρίδος μας ως αξιωματικός στους βαλκανικούς κλπ. Πολέμους, ως αρχηγός αεροπορίας, Διοικητής μεγάλης Μονάδας στον Ελληνοϊταλικό πόλεμο κ.λ.π. Επίσης για την ενημέρωσή μας στείλαμε επιστολές στο Γενικόν Επιτελείο Αεροπορίας, Ιστορικήν Υπηρεσία Στρατού Γ. Αλεξανδρήν. Τα στοιχεία που ελάβαμε δεν ήταν αρκετά για να προβούμε στη συγγραφή της βιογραφίας του.

## 1985

Λευκάδιος Χερν.

Με πρωτοβουλία του αείμνηστου Αριστόξενου Σκιαδά ήρθαμε σ’ επαφή με τον Μορφωτικόν Ακόλουθον της Ιαπωνικής Πρεσβείας, για την ανέγερση στη Λευκάδα προτομής του Λευκαδίου Χερν. Με επιστολή μας γνωστοποιήσαμε στο Δήμο Λευκάδας και στο Πνευματικό Κέντρο την ιδέα του Αριστόξενου Σκιαδά, ζητώντας τη συνεργασία τους: Στις 27 Ιουνίου 1987 έγιναν τ’ αποκαλυπτήρια του Λευκαδίου Χερν στη Λευκάδα με έξοδα του Δήμου Λευκάδος καθώς και ταξίδι στην Ιαπωνία που δεν ελάβαμε γνώσιν.

## 1986

Απευθύναμε επιστολές εις τα Μουσεία Αθηνών ζητώντας να μας γνωρίσουν τι αντικείμενα Λευκαδίτικου ενδιαφέροντος διαθέτει η συλλογή τους. Επισκεφθήκαμε επίσης τα Μουσεία:

Στο Νομισματικό υπάρχει η συλλογή Μουρούζη με νομίσματα Λευκάδος γύρω στα 400-300 π.Χ., τα αργυρά Κορινθιακά \(η Λευκάς όπως γνωρίζετε ήταν αποικία των Κορινθίων\) και τα χάλκινα.

Στο Αρχαιολογικό υπάρχουν αντικείμενα που προέρχονται κυρίως από τις πιο παλιές ανασκαφές του Dorpfeld στη Λευκάδα.

Στο βυζαντινό η εικόνα των Αγίων Αντωνίου και Παύλου του Θηβαίου καθώς και τοιχογραφία από την Παναγία Οδηγήτρια της Απόλπαινας Λευκάδος.

Στο Μπενάκειο λευκαδίτικες φορεσιές, χρυσά κοσμήματα, κεντήματα κ.λ.π.

Η Κα Άννα Φασουλιώτη έκαμε ένα album με φωτογραφίες και επεξηγηματικό κείμενο από τα Λευκαδίτικα Έργα Τέχνης που είναι εκτεθειμένα στα Μουσεία της Αθήνας και τα έστειλε στη Δημόσια Βιβλιοθήκη Λευκάδος.

Ζητήσαμε από τη «Φιλαρμονικήν Εταιρεία Κερκύρας» και τη «Φιλαρμονική Μάντζαρος» να μας στείλουν την παρτιτούρα του Ύμνου των Ριζοσπαστών από το πλούσιο αρχείο τους.

Ενεργήσαμε για την επιστροφή στη Λευκάδα από το Εθνολογικό Μουσείο της σημαίας της Ενώσεως της Επτανήσου που κρατούσε ο αείμνηστος συμπατριώτης μας Θεόδωρος Τσαρλαμπάς. Δυστυχώς μας το αρνήθηκαν.

Στείλαμε στον ΟΡΦΕΑ και τη Βιβλιοθήκη Λευκάδος δύο πορτραίτα: του Ανδρέα Παπαδόπουλου Βρετού και του Απόστολου Μαχαιρά. Επίσης του Καρούσου και Ηρακλή Κότσιφα, μέσα σε ωραία πλαίσια και με το βιογραφικό σημείωμα εκάστου.

Η Επιτροπή μας επιμελήθηκε τη φιλοτέχνηση της προτομής της αείμνηστης συμπατριώτισσας μας, ποιήτριας Κλεαρέτης Δίπλα Μαλάμου, δια την οποίαν δαπανήθηκε το ποσόν των 110.000 δρχ. Τοποθετήθηκε στο Μποσκέτο κοντά στην προτομή του Αγγέλου Σικελιανού.

Στείλαμε στη Δημ. Βιβλιοθήκη Λευκάδος αριθμό εντύπων μεταξύ των οποίων και το σπάνιο βιβλίο «Saggio Storico» του Πετριτσόπουλου που τυπώθηκε στη Φλωρεντία το 1814.

Επικοινωνήσαμε με τη Βιβλιοθήκη Marciana της Βενετίας και μας έστειλε φωτοαντίγραφο Χάρτου Λευκάδος του 18ου αιώνα.

## 1987

Από την έκθεση που έγινε στην Αθήνα για το Λόρδο Βύρωνα πήραμε την περικοπή του ποιήματος «Child Harold» στα αγγλικά και στα ελληνικά που αναφέρει τη Λευκάδα καθώς περιπλέει το 1809 την Κεφαλονιά, την Ιθάκη και τη Λευκάδα.

Από το Ίδρυμα Κωστή Παλαμά πήραμε:

1. τη φωτογραφία του Αγγέλου Σικελιανού, όταν απαγγέλλει τον Αστραπόγιανο στη Μαδουρή κατά την εκατονταετηρίδα του ποιητή Αριστοτέλη Βαλαωρίτη.
2. Φωτογραφία του Αγγέλου Σικελιανού από την κηδεία του Κωστή Παλαμά στις 28-2-1943, όταν απαγγέλλει τον αποχαιρετιστήριο ύμνο «Ηχήστε οι Σάλπιγγες» που συγκλόνισε το πανελλήνιο.
3. Επίσης φωτογραφία με την τελευταία σπονδή στη σωρό του Κωστή Παλαμά από τον Άγγελο Σικελιανό και τη Μαρίκα Κοτοπούλη.

Όλα αυτά τα ωραία πλαίσια τα στείλαμε στο Μουσείο Λευκάδος.

Από το Μουσείο Χατζημιχάλη, στην Πλάκα, πήραμε αντίγραφα επιστολών του Αγγέλου Σικελιανού και της Κλεαρέτης Δίπλα Μαλάμου, καθώς και μια ωραία φωτογραφία των Δελφικών Εορτών και τα στείλαμε στο Μουσείο.

Από την Αναγνωστικήν Εταιρεία Κερκύρας πήραμε πορτραίτα του Ναπολέοντος Ζαμπέλη.

Από τον αείμνηστο Νίκο Σβορώνο πήραμε αναμνηστικά και μια ωραία φωτογραφία του.

## 1990

Το Μάιο του 1990 έγινε στην Αρχαιολογική Εταιρεία έκθεση του διασήμου Γερμανού Αρχαιολόγου Dorpfeld, που έκαμε ξακουστή την πατρίδα μας ως «Ομηρική Ιθάκη».

Επισκέφθηκα κατόπιν το Γερμανικό Αρχαιολογικό Ινστιτούτο και παρακάλεσα το Διευθυντή του να μας δώσει φωτογραφίες από τις ανασκαφές στη Λευκάδα, τις οποίες μας προσέφερε δωρεάν. Οκτώ ωραίες φωτογραφίες, τις βάλαμε σε ωραία πλαίσια και τις στείλαμε στο Μουσείο και τη Βιβλιοθήκη Λευκάδος.

Πιστεύουμε ότι, αν το Μουσείο μπορούσε να εκθέσει σωστά και να προβάλλει το ιστορικό τμήμα, θα ήταν ένα από τα καλά Μουσεία.

## 1991

Στον Ορφέα δώσαμε επίσης:
1. Μια φωτογραφία σε ωραίο πλαίσιο του Μάρκου Δραγούμη \(δισέγγονου του ποιητή Αριστοτέλη Βαλαωρίτη από τη μητέρα του\) καθώς και το δίπλωμα που πήρε από την Ακαδημία Αθηνών.
2. Φωτογραφίες του Ακαδημαϊκού Κ. Δεσποτόπουλου με το Νίκο Σβορώνο και τον Νίκο Κατηφόρη.
3. Φωτογραφία του αείμνηστου Αριστόξενου Σκιαδά στο Πανεπιστήμιο Αθηνών.

Στη Δημόσια Βιβλιοθήκη στείλαμε:

Φάκελλο με στοιχεία από τη ζωή και το έργο του Φιλόσοφου - Αισθητικού Θεοδόση Μαυροειδή - Μουστοξύδη.

Τα στοιχεία αυτά τα πήρα από το οικογενειακό μας αρχείο \(γιατί ο Μουστοξύδης ήταν εξάδελφός μου\) και τα υπόλοιπα από την κόρη του Michelle Μαυροειδή.

Τιμήσαμε τους παλιούς αθλητές μας:

Στείλαμε μέσα σε ωραία πλαίσια, φωτογραφίες των αθλητών μας που διακρίθηκαν στους Ολυμπιακούς Αγώνες του 1896 Βεργίνη, Φέτση και Γολέμη στη σφαιροβολία, δισκοβολία και αγώνες δρόμου.

## 1992

Συγκεντρώσαμε πορτραίτα και φωτογραφίες διακεκριμένων Λευκαδίων και τις τοποθετήσαμε στο Γραφείο μας, μέσα σε ωραία πλαίσια, των εξής: Βασίλη Φραγκούλη, Αριστόξενου Σκιαδά, Πάνου Ροντογιάννη, Γεράσιμου Γρηγόρη, Ναπολέοντα Ζαμπέλη, Αγγέλου Σικελιανού, Νίκου Σβορώνου και του Θεοδόση Μαυροειδή - Μουστοξύδη.

Τοποθετήσαμε επίσης και φωτογραφίες από τις Δελφικές εορτές που έλαβαν μέρος Λευκαδίτισσες. Επίσης φωτογραφία με τη Μαρία Κάλλας, όταν τραγούδησε στο Φεστιβάλ Λευκάδος το 1964.

Φωτογραφίες με Λευκαδίτισσες Ερυθροσταυρίτισσες τις Μυρτάλη Αχειμάστου-Ποταμιάνου και Στέλλα Κάτσενου καθώς και κασέτες με ομιλίες του Αγγέλου Σικελιανού και του Λάκη Σάντα που κατέβασε τη Γ ερμανική Σημαία από την Ακρόπολη. Και όλα αυτά με δικά μας έξοδα.

## 1996

Επιστολή μας προς το Διοικητή και Υποδιοικητή της Εθνικής Τραπέζης της Ελλάδος Θ. Καρατζά, Σταμούλη και Σπύρο Κουνιάκη, με τη θερμή παράκληση να στηθεί ανδριάντας στη Λευκάδα \(δαπάνες της Τραπέζης\) του αείμνηστου Ιωάννου Βαλαωρίτη \(Νάνου\) τέως Διοικητή της Εθνικής Τραπέζης. Είμεθα οι πρώτοι που προτείναμε στην Εθνική Τράπεζα - η ιδέα ανήκει στον Νίκον Κατηφόρην. Την εξέλιξιν της υποθέσεως τη γνωρίζετε, \[στήθηκε προτομή το 2000\]

## 1997

Παραδώσαμε εις το Δημαρχείον Λευκάδος:

1. Απόκομμα εφημερίδος που παρουσιάζει το φωτογράφο Παναγιώτη Μήτσουρα.
2. Απόκομμα εφημερίδος που σχολιάζει τις γιορτές Λόγου και Τέχνης της Λευκάδος και φωτογραφία της αείμνηστης Μαρίας Κάλλας.
3. Αναπαραστάσεις των εμβλημάτων των Ιονίων Νήσων.
4. Φωτογραφία των αντιπροσώπων Ριζοσπαστών βουλευτών της Θ' Επτανησιακής βουλής.

Επίσης με επιστολή μας παρακαλούμε το Δήμαρχον Λευκάδος να μεριμνήσει δια την τοποθέτησιν της προτομής του αείμνηστου Γεράσιμου Γρηγόρη στο Μουσείο, που τώρα βρίσκεται στην αποθήκην του Δημαρχείου. Το 1998 τοποθετήθηκε στην πλατεία Κέννεντυ της Λευκάδος.

Στείλαμε εις την Βιβλιοθήκην Λευκάδος:

1. Το Λεξικόν Ιταλικής Γλώσσης: Σπυρίδων Βλαντής - Εκδόσεις Βενετία 1852 που αγοράσαμε σε πλειστηριασμό με τη συνδρομή του Νίκου Κατηφόρη.
2. Χειρόγραφο Διονυσίου Σολωμού
3. Επαμεινώνδας Κονιδάρης: Επτανήσιος ζωγράφος 1837-1897 «Το Κορίτσι».
4. Μαρκησίας Τζιμοπούλου: *Επαμεινώνδας Κονιδάρης,* Αθήνα 1976.
5. Φωτογραφία της Αγνής Μπάλτσα, CARMEN του Bijet.
6. Εφημερίς πολιτική «Ο ΦΑΡΟΣ».
7. To PALSO τιμά τα Εκατό Χρόνια της Ελληνοϊαπωνικής Φιλίας - Λευκάδιος Χερν.
8. Σύνταγμα της Ελλάδος 1844 \(απόσπασμα\).

## 1998

Επιστολή μας στο Δήμαρχο Λαυρίου με την παράκλησιν να μας πληροφορήσει σχετικά με την οδό στο Λαύριο «Γεώργιος Ζαμπέλης», ο,τιδήποτε γνωρίζει με το όνομα Ζαμπέλη.

Μας απήντησε ότι ο Γεώργιος Ζαμπέλης ήταν αξιωματικός του Β.Ν. που τραυματίστηκε θανάσιμα στον Ελληνοϊταλικό πόλεμο. Επομένως δεν υπάρχει Λευκαδίτικη αφετηρία της οικογένειας.

## 1999

Στείλαμε στη Βιβλιοθήκη Λευκάδος το έντυπο «ΕΚΘΕΣΙΣ» των εν Λευκάδι γενομένων από την νεοσυσταθείσαν τοπικήν Κυβέρνησιν ως την 8ην Οκτωβρίου 1862, το οποίο και αγοράσαμε σε πλειστηριασμό.

### 20 Μαρτίου 2000

Το Πανεπιστήμιο Πειραιώς και η Νομαρχιακή Αυτοδιοίκηση Λευκάδος διοργάνωσαν Συνέδριο στη Λευκάδα με θέμα «Η ζωή και το έργο του Ιωάννου Βαλαωρίτου \(Διευθυντή της Εθνικής Τραπέζης 1804-1914\) στις 28 Σεπτ. - 1/10/2000. Η Εθνική Τράπεζα τέλος φιλοτέχνησε την προτομή του Ιωάννου Βαλαωρίτου που τοποθετήθηκε πλησίον της Εθν. Τραπέζης στη Λευκάδα. Έτσι δικαιώθηκε η προσπάθεια της Επιτροπής μας που χρονολογείται από το έτος 1996

### 6-2-2001

Επικοινωνήσαμε με τη Μαρκιανή Βιβλιοθήκη της Βενετίας και μας έστειλε το χάρτη της Λευκάδος Girolamo Delanges \(1751\), «Topografia Dalmata et Greca No 18», τον οποίον στείλαμε εις το Δήμο Λευκάδος και τη Βιβλιοθήκη Λευκάδος.

## 2001

Στη Χαραμόγλειο Βιβλιοθήκη Λευκάδος στείλαμε 1\) 1 χαλκογραφία με θέμα τη Λευκάδα \(Santa Maura\) που αγοράσαμε σε Δημοπρασία. 2\) Αφίσα με τις τοιχογραφίες της Μονής Παναγιάς της Οδηγήτριας της Λευκάδος, που πήραμε από το βυζαντινό Μουσείο Αθηνών.

### *Συγκεντρωτική Κατάσταση των αντικειμένων*

Η Επιτροπή έχει μέχρι σήμερα συγκεντρώσει και δωρίσει στο Μουσείο του «ΟΡΦΕΑ» εκατοντάδες σημαντικά αντικείμενα, όπως παλιούς χάρτες και γκραβούρες -γνήσιες και αντίγραφα-, με θέματα λευκαδίτικα \(τοπία, ενδυμασίες κλπ.\), καθώς και λευκαδίτικα χειροτεχνήματα \(υφαντά, κεντήματα κλπ.\), κοσμήματα επτανησιακής τεχνοτροπίας \(τρέμολα, σπίλες κ.ά.\), παλιά λευκαδίτικα εργαλεία και σκεύη, χειρόγραφα, φωτογραφίες, μαγνητοφωνημένες ταινίες, έπιπλα \(προθήκες, κορνίζες κλπ.\) και κούκλες για τον πλουτισμό του Μουσείου.

Για τη γενικότερη αξιολόγηση των προσφορών αυτών απαριθμούνται τα δώρα της Επιτροπής που εκτίθενται σήμερα στο Μουσείο:

- Μια πλήρης νυφιάτικη στολή περίπου 200 ετών της οικογένειας Προκόπη Αναστασίου.
- Πουκάμισα παλιά κεντημένα, δωρεά Ελένης Βαλαωρίτη-Δραγούμη, και άλλα.
- Στολή παλαιά νυφιάτικη Λευκαδίτικη, τσουμπές, στέκα, φόρεμα γαλάζιο, 2 τσουρούφλια, μία σπαλέτα, ένα φέσι.
- Δύο φωτογραφίες διανομής συσσιτίου κατά την κατοχή εις Λευκάδα.
- Τέσσερις φωτογραφίες επιστολών Υψηλάντου και Φιλικής Εταιρείας.
- Παλαιά γυναικεία φλοκάτη με πράσινο στόλισμα.
- Δύο μανδήλες γυναικείες, προσφορά Μουσείου Μπενάκη.
- Μία πάντα αργαλειού μάλλινη με κέντημα.
- Μία ποδιά μαύρη με δαντέλλα.
- Ένα κεφαλοπάνι καφετί.
- Ένα ζεύγος μυτάρια αργαλειού.
- Ένα χτένι αργαλειού.
- Ένα γραδόμετρο κρασιού.
- Μία φορεσιά ανύπαντρης κόρης.
- Ένα μαντήλι κεφαλιού, μία ποδιά μαύρη, έναν τσουμπέ, ένα ταγάρι, και μία βιτρίνα καφέ μονόφυλλη.
- Μία βιτρίνα μεγάλη δρύινη, τρεις βιτρίνες πλαίσια με τρία χωρίσματα και επτά βιτρίνες πλαίσια με ένα χώρισμα, μία κούκλα ανδρική και 2 γυναικείες - προσφορά Μουσείου Μπενάκη.
- Τέσσερα φωτοαντίγραφα εφημερίδων πρώτης ημέρας κηρύξεως πολέμου 40-41.
- Μία τραχηλιά παλαιά υφαντή - Δύο πετσετάκια παλαιά υφαντά.
- Ένα μαξιλαράκι με 2 ελάφια κεντημένα με μαλλί.
- Κιβώτιο εκστρατείας πολέμου 40-41 με μία κυλόττα στρατιωτική, 2 σακκάκια, διακριτικά υγειονομικού σώματος, διάφορα κουμπιά και 2 δίκοχα.
- 24 φωτογραφίες του πολέμου 40-41 από το Πολεμικό Μουσείο καθώς και μία μαγνητοταινία \(διαβάζει ο ηθοποιός Καρούσος\).
- Ένα κλειδί παλαιό μαγαζιού αδελφών Φραγκούλη.
- Μία ποδιά μαύρη με καμούφο.
- Ένα κότολο γαλάζιο - πράσινο.
- Ένα φόρεμα κόκκινο νεαρής κόρης οικογενείας Σουμήλα.
- Μία φωτογραφία στρατιώτη Χριστόφορου Σουμήλα φονευθέντος εις πόλεμον 40-41.
- 2 φωτογραφίες ναυάρχου Τούμπα και μία φωτογραφία αντιτορπιλικού «Αδρίας».
- Μία σπίλα με άνθος.
- Μία σπίλα οβάλ με μαργαριτάρια. Μία σπίλα οβάλ με λουλούδι και 2 πουλάκια. Μία σπίλα μακρόστενη. Ένα σκουλαρίκι με 7 μικρά μαργαριτάρια. Ένα ζεύγος σκουλαρίκια φίλε-γκραν με κόκκινη πέτρα, ένα μεγάλο σταυρό με λουλούδι στη μέση.
- Μία τρεμούλα χρυσή με 6 κλωναράκια με μαργαριτάρια. Μία σπίλα χρυσή μακρόστενη με πέντε μαργαριτάρια.
- Μία κουρτίνα κεντημένη στη μηχανή με διάφορα σχέδια.
- Ένα μαξιλάρι φιγούρας σε λεπτό υφαντό με κέντημα άσπρο.
- Μία μαξιλάρα πλεχτή με βελονάκι.
- Μία χαλκογραφία \(GRAVURE\) αυθεντική με χάρτη της Λευκάδος του VINCENZO CORONELLI, VENEZIA 1695.
- Μία παλαιά χαλκοματένια κατσαρόλα.
- Φωτογραφία από πίνακα LESTER που παρουσιάζει Λευκαδίτισσα νύφη.
- Φωτογραφία από πίνακα JOSEPH CARTWRIGHT 1789-1829.
- 1 μεγάλο κάδρο με το ποίημα «Ασπασμός προς τη Μητέρα Ελλάδα» του Αριστοτέλη Βαλαωρίτη με αφιέρωση του ποιητή στον Πρόεδρο της Ιονίου βουλής Στέφανο Παδοβά.
- Φωτογραφία με λεπτομέρεια του προηγούμενου πίνακα.
- Φωτογραφία Ανδρέα - Παπαδοπούλου Βρετού εις διπλούν.
- Φωτογραφία εις διπλούν επιστολής Ιωάννου Ζαμπελίου.
- 3 έγχρωμες φωτογραφίες από λιθογραφία Υγειονομείου Λευκάδος του CARTWRIGHT.
- Έγχρωμες φωτογραφίες από λιθογραφία «Πήδημα Σαπφούς» του LEAR 1812-1888.
- 2 έγχρωμες φωτογραφίες τοπίου Λευκάδος του ίδιου.
- 23 φωτογραφίες από την εκδήλωση προς τιμήν του Λευκαδίτη λογοτέχνη Γεράσιμου Γρηγόρη την 26.2.79·
- Φωτογραφία Λευκαδίτη ναυτικού, έγχρωμη, από υδατογραφία εκδόσεως οίκου «ASPREA» Κέρκυρα 1850.
- Φωτογραφία έγχρωμη Κερκυραίου και Λευκαδίτη ναυτικού του ιδίου οίκου.
- Φωτογραφία από πίνακα του Ιωάννη Αρισ. Βαλαωρίτου, υιού του ποιητού από συλλογή Εθνικής Τραπέζης.
- Χάρτης - φωτογραφία της Ενετικής Επιθέσεως 1864 του Ολλανδού KORTE 1686.
- Χάρτης - φωτογραφία του Κάστρου της Λευκάδος του CAMOCIO 1566.
- Χάρτης - φωτογραφία από χαλκογραφία Λευκάδος ROSACCIO 1598.
- Χαλκογραφία - φωτογραφία Κεφαλληνίας του ιδίου.
- Φωτογραφία από χαλκογραφία Λευκάδος VINCENZO ROSZOLI 1820.
- Φωτογραφία κειμένου από βιβλίο «VIAGGIO DA CONSTANTINO-POLI» 1820.
- 50 φωτοαντίγραφα από Γεννάδειο Βιβλιοθήκη.
- 16 φωτογραφίες από εφημερίδες με θέματα Λευκάδος από Εθνική Βιβλιοθήκη.
- 50 φωτοτυπίες από Εθνική Βιβλιοθήκη αναλόγου περιεχομένου.
- Μία χαλκογραφία αυθεντική χάρτου Λευκάδος του CAMOCIO 1571.
- Ένα βιβλίο σπάνιο του Αρχιδούκα SALVATOR Αυστρίας με τσιγκογραφίες έγχρωμες Λευκάδος 1908.
- Μία χαλκογραφία αυθεντική, με πλαίσιο, Κάστρου Λευκάδος του CRISTOPHER WAGNER 1684.
- 2 φωτογραφίες τοποθετημένες εις NOVOPAN από παράσταση «Προμηθεύς Δεσμότης» Λελφικών εορτών 1930.
- 1 φωτογραφία Αγγέλου Σικελιανού.
- Χειρόγραφο ποίημα του ποιητή «Αριστοτέλη Βαλαωρίτη» προς «Μητέρα Αγγέλου Σικελιανού».
- Μία φωτογραφία Αγγέλου Σικελιανού.
- 2 φωτογραφίες αντιτορπιλικού «Αδρίας».
- Φωτογραφίες εμβλήματος \(εν συνόλω 7\) και άλλες σχετικές με το κατόρθωμα του Κυβερνήτη Τούμπα.
- Μία ασπρόμαυρη φωτογραφία στρατιώτη από Δελφικές γιορτές του 27-30 καθώς και μία έγχρωμη με πυρρίχιο χορό.
- Μία μηχανή κατασκευής δαντέλλας κοπανέλλια και εξαρτήματά της.
- Μία σόμπα φορητή πετρελαίου.
- Μία ομπρέλα ηλίου \(ροδί - μωβ\).
- Ένα τσαγιερό εμαγέ καφέ.
- Ένα τάκος για κόψιμο κυμά.
- Ένα καρούλι ξύλινο για άνοιγμα των γαντιών.
- Μία κορνίζα ξύλινη επίχρυση.
- Μία πίντα για μέτρημα λαδιού.
- Μία πάπια ανδρική γυάλινη με ιδιόρρυθμο σχήμα.
- 2 κασέτες από την εκδήλωση Εθνικού Θεάτρου για Αριστοτέλη Βαλαωρίτη 27.1.79.
- Ένα περιοδικό *Καινούργια Εποχή* για Θεοδόσιο Μουστοξύδη.
- 2 μαξιλαροθήκες με κέντημα παλαιό - λευκές.
- Μία καρφίτσα χρυσή με μαργαρίτα σκαλιστή στο κέντρο.
- Μία καρφίτσα DOUBLEE σε παλαιό στυλ με 4 μικρά μαργαριτάρια και μεγάλο στο κέντρο.
- Μία καρφίτσα DOUBLEE στο κέντρο περιστέρι με μικρό μαργαριτάρι.
- Ένα ζεύγος σκουλαρίκια χρυσά 18 καρατιών κρεμαστά FILE-GRAND.
- Ένα ζεύγος σκουλαρίκια DOUBLEE με 4 μικρά μαργαριτάρια.
- Ένα ζεύγος σκουλαρίκια κρεμαστά DOUBLEE FILE-GRAND με πέτρα κόκκινη.
- 4 κασέτες με μαγνητοφωνημένη εκδήλωση Συλλόγου Λευκαδιτών Ηλιουπόλεως για έτος Βαλαωρίτου.
- Τρεις μαστέλλους μεγάλου - μεσαίου και μικρού μεγέθους ξύλινους για τραβετζάρισμα κρασιού.
- Μία αυθεντική χαλκογραφία Λευκάδος εκδόσεως Bordone 1547 με κορνίζα.
- Επιστολή Θεοδοσίου Μουστοξύδη προς την κόρη του Μικέλα Μαυροειδή Μουστοξύδη καθώς και μία φωτογραφία αυτού.
- Μία φωτογραφία βιτρίνας βιβλιοπωλείου «Θεμέλιο» αφιερωμένης στο Λογοτέχνη - Δικηγόρο Νίκο Γεωργίου Κατηφόρη.
- Δύο φωτογραφίες βιτρίνας βιβλιοπωλείου Κωσταράκη, αφιερωμένης στην Κλεαρέτη Δίπλα - Μαλάμου.
- Μία φωτογραφία επιστολής Ιωάννου Ζαμπελίου.
- Τρεις πουκαμίσες λινές, παλαιές με τραχηλιές και μανίκια κεντημένα \(δύο με λευκό κέντημα, μία χρωματιστή και με χρυσή κλωστή\).
- Μία φορεσιά αστής Λευκαδίτισσας παλαιά από ταφτά μπλε-σιελ, αποτελούμενη, γαρνιρισμένη με παλιά χρυσή δαντέλα.
- Ένα φόρεμα κοριτσίστικο αστικής οικογενείας από σατέν, χρυσοπράσινο και μία ποδιά από παλιά στόφα.
- Φόρεμα νεαράς κόρης, από ροζ στόφα, αστικής οικογενείας.
- Μία μαντήλα από μουσελίνα με μπορντούρα από παλιό χρυσό κέντημα.
- Εσάρπα από μουσελίνα με μπορντούρα και κρόσια από παλιό χρυσό.
- Εσάρπα βαμβακερή με παλιό χρυσό κέντημα.
- Εσάρπα ροζ σε σχήμα κάπας από τούλι κεντημένο, ντουμπλαρισμένο με μεταξωτό ροζ ύφασμα.
- Μία τσάντα μικρή μπλε σατέν.
- Τρία καπελάκια από παλαιά στόφα.
- Ένα ζεύγος κάλτσες λευκές κεντημένες στο χέρι.
- Μία ομπρέλα από μαύρη δαντέλλα ντουμπλαρισμένη με μωβ σατέν.
- Ένα ζεύγος πασουμάκια από κόκκινο βελούδο χρυσοκέντητο.
- Ένα ζεύγος παντούφλες από παλαιά χρυσοκέντητη στόφα.
- Μία ποδιά και δύο μανίκια από ταφτά μπλε-σιελ.
- Μία προσκοπική στολή πλήρης του αειμνήστου Δημητρίου Γρίβα, Γενικού Εφόρου σώματος Προσκόπων Ελλάδος αποτελούμενη από παντελόνι, πουκάμισο, σακάκι, αμπέχονο, κάπα, ζώνη δερμάτινη, κάλτσες μάλλινες, καλτσοδέτες με φούντα, μαντήλι, σφυρίχτρα, κόμβος δερμάτινος, ράβδος, 8 παράσημα, ένα καπέλο, φωτογραφία αυτού.
- Μία χαλκογραφία αυθεντική λιμενοδείκτη 175 ετών.
- Μία χαλκογραφία αυθεντική με παλαιές ενδυμασίες Πάργας - Πρέβεζας - Λευκάδος από βιβλίο Saint-Sauveur 1800.
- Μία μακρυά πουκαμίσα από παλαιό λινό με θαυμάσιο κέντημα και τραχηλιά και μανίκια, από Μάρκο Δραγούμη, του ποιητού Βαλαωρίτου.
- Ένα ημερολόγιο Εθνικής Τραπέζης με θέμα «χαλκογραφίες Επτανήσου».
- Φωτοτυπία χειρογράφου τοπογραφικού χάρτου Λευκάδος και Αμβρακικού του 18ου αιώνα που βρίσκεται στη Μαρκιανή Βιβλιοθήκη Βενετίας.
- Τέσσερις \(4\) βιτρίνες 2X2X60 και δύο βιτρίνες επιτραπέζιες προσφορά Εθνικής Πινακοθήκης.
- Ένα υφαντό ταγάρι.
- Ακόμα, η Επιτροπή έθεσε έγκαιρα το θέμα της εγκατάστασης στο Μουσείο συστήματος ασφαλείας και για το σκοπό αυτό κατέβαλε στον «Ορφέα» το ποσόν των δρχ. 100.000.

Για την ανάπτυξη αυτών των δραστηριοτήτων, η Επιτροπή εξασφάλισε την αρωγή όχι μόνον του Δημοσίου, αλλά και πολλών συμπατριωτών μας.

Επίσης, διατηρεί αλληλογραφία και επικοινωνία με πολλές Δημόσιες Υπηρεσίες, Μουσεία \(Μπενάκη, Πολεμικό κλπ.\) με την Εθνική Πινακοθήκη, με βιβλιοθήκες \(Γεννάδειο, Μαρκιανή Βιβλιοθήκη Βενετίας\), την Αναγνωστική Εταιρεία Κερκύρας, κλπ.
