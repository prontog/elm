---
title: ΙΘ´ Συμπόσιο στις Γιορτες Λόγου και Τέχνης, Λευκάδα, Παρασκευή 8 - Σάββατο 9 Αυγούστου 2014
newsInfo: ΔΕΛΤΙΟ ΤΥΠΟΥ<br/>Ο εορτασμός των 150 χρόνων από την Ένωση της Επτανήσου με την Ελλάδα (1864-2014) είναι καλή ευκαιρία για  αναστοχαστικές  προσεγγίσεις του ιόνιου παρελθόντος και μάλιστα των μηχανισμών μέσα από τις  οποίες οι ποικίλες και πολυεπίπεδες αναζητήσεις και προσλήψεις διαμόρφωσαν την ιδιοπροσωπία του ιόνιου κόσμου κατά τη διάρκεια των δυτικών κυριαρχιών στα Επτάνησα και των πνευματικών  της σχέσεων με τον ευρωπαϊκό πολιτισμό αλλά και  το ελληνικό εθνικό κέντρο που διαμορφώθηκε με τη μεγάλη ελληνική επανάσταση του 1821, με τη συμμετοχή και των Επτανησίων.
---

ΔΕΛΤΙΟ ΤΥΠΟΥ

#### Αφιέρωμα στα 150 χρόνια από την Ένωση. *Πολιτισμικές εκφράσεις της επτανησιακής ταυτότητας, 17<sup>ος</sup>-20<sup>ός</sup> αιώνας*
#### Λευκάδα, Παρασκευή 8 - Σάββατο 9 Αυγούστου 2014

#### Η θεματική του Συμποσίου

Ο εορτασμός των 150 χρόνων από την Ένωση της Επτανήσου με την Ελλάδα (1864-2014) είναι καλή ευκαιρία για  αναστοχαστικές  προσεγγίσεις του ιόνιου παρελθόντος και μάλιστα των μηχανισμών μέσα από τις  οποίες οι ποικίλες και πολυεπίπεδες αναζητήσεις και προσλήψεις διαμόρφωσαν την ιδιοπροσωπία του ιόνιου κόσμου κατά τη διάρκεια των δυτικών κυριαρχιών στα Επτάνησα και των πνευματικών  της σχέσεων με τον ευρωπαϊκό πολιτισμό αλλά και  το ελληνικό εθνικό κέντρο που διαμορφώθηκε με τη μεγάλη ελληνική επανάσταση του 1821, με τη συμμετοχή και των Επτανησίων.

Αυτή την  ιδιοπροσωπία  μαρτυρούν οι  επιδράσεις του κρητικού πολιτισμού στα Ιόνια Νησιά και κυρίως η διαμόρφωση της επτανησιακής Τέχνης, της Μουσικής, της Λογοτεχνίας, της  Ιστοριογραφίας, της Γλώσσας, της Λογιοσύνης και της Ιδεολογίας. Οι προσεγγίσεις τους, που θα επιχειρηθούν στο Συμπόσιο, ελπίζουμε ότι θα αναδείξουν τα κρίσιμα στοιχεία της επτανησιακότητας αλλά και των επιμέρους τοπικοτήτων των νησιών  μας και θα φωτίσουν την επτανησιακή ταυτότητα, που διατηρήθηκε ως την εποχή μας και ίσως στις δύσκολες μέρες μας μπορεί να αναδειχτεί σε πηγή έμπνευσης για τη συλλογική πορεία μας. 

#### Πρόγραμμα

##### Παρασκευή, 8 Αυγούστου 2014

Πρόεδρος: Αρχιμανδρίτης π.Ιωαννίκιος Γ. Ζαμπέλης

Κώστας Α. Αραβανής, Δήμαρχος Λευκάδας και Πρόεδρος του Πνευματικού Κέντρου, *Χαιρετισμός*

Αθανάσιος Δ. Μελάς, Πρόεδρος Εταιρείας Λευκαδικών Μελετών, *Η θεματική του Ιθ'Συμποσίου.*

Στέφανος Κακλαμάνης, Καθηγητής Νεοελληνικής Φιλολογίας Πανεπιστημίου Κρήτης, *Η παρουσία της Κρητικής Λογοτεχνίας στα Επτάνησα \(18ος αιώνας\)* Μαρία Καζανάκη-Λάππα, Ιστορικός Μεταβυζαντινής Τέχνης, *Η παρουσία της Κρητικής Τέχνης στα Επτάνησα και η συμβολή της στη διαμόρφωση της Επτανησιακής ζωγραφικής*

Κώστας Καρδάμης, Μουσικολόγος, Λέκτορας Ιονίου Πανεπιστημίου, *Προϋποθέσεις της ελληνικότητας της Επτανησιακής μουσικής κατά τον 19ο αιώνα. Τρεις επάλληλοι, εξω- στρεφείς και αλληλοσυμπληρώμενοι δρόμοι.*

Δημήτρης Αρβανιτάκης, Ιστορικός, Υπεύθυνος ερευνών και εκδόσεων Μουσείου Μπενάκη, *Το μέλλον του παρελθόντος: Η ιστορική μνήμη του Ιονίου μετά το 1797.*

Συζήτηση.

##### Σάββατο, 9 Αυγούστου 2014

Πρόεδρος: Δημήτρης Σπ. Τσερές, Φιλόλογος

Ντενίζ-Χλόη Αλεβίζου, Δρ. Ιστορικός της Τέχνης, *Η εκκλησιαστική ζωγραφική στα Επτάνησα, 18ος-19ος αιώνας: Από την «Επτανησιακή Σχολή Ζωγραφικής» στα χρόνια της Ένωσης.*

Γιάννης Παπαθεοδώρου, Επίκουρος Καθηγητής Νεοελληνικής Φιλολογίας Πανεπιστημίου Ιωαννίνων, *Επτανησιακή Σχολή και εθνικό κέντρο: Η μακρά πορεία της ενσωμάτωσης στο λογοτεχνικό κανόνα.*

Μιχαήλ Πασχάλης, Καθηγητής Κλασικής Φιλολογίας Πανεπιστημίου Κρήτης, *Η κατασκευή της ποιητικής ταυτότητας των Ιονίων Νησιών.*

Τριαντάφυλλος Ε. Σκλαβενίτης, Ιστορικός, Διευθυντής Ερευνών Εθνικού Ιδρύματος Ερευνών, *Η ανάδυση της επτανησιακής ταυτότητας και των ιστορικών τοπικοτήτων.*

Συζήτηση.

Απονομή Βραβείου

Ο Πρόεδρος της Εταιρείας Λευκαδικών Μελετών Αθανάσιος Δ. Μελάς απονέμει το βραβείο Πέτρου και Νίτας Αργύρη στον πρώτο αποφοιτήσαντα μαθητή των Λυκείων της πόλης Λευκάδα, κατά το σχολικό έτος 2013-2014.

Ευχαριστίες και αποχαιρετισμοί.

Δείτε την πρόσκληση και το πρόγραμμα [εδώ](/documents/prosklhsh_symposio_19.pdf)
