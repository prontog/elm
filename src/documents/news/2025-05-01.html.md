
---
title: Εκλογοαπολογιστική Γενική Συνέλευση
newsInfo: Καλούνται τα μέλη της ΕΛΜ σε Εκλογοαπολογιστική Γενική Συνέλευση, την Κυριακή 11 Μαΐου 2025 και ώρα 10:00 πμ, στην αίθουσα του Συλλόγου Λευκαδίων «Η Αγία Μαύρα», Γερανίου 41, Αθήνα.
---

**ΠΡΟΣΚΛΗΣΗ σε Γενική Συνέλευση**

Το Διοικητικό Συμβούλιο \(Δ.Σ.\) της Εταιρείας Λευκαδικών Μελετών καλεί τα μέλη της σε Τακτική Εκλογοαπολογιστική Γενική Συνέλευση \(Γ.Σ.\) που θα διεξαχθεί την **Κυριακή 11 Μαΐου 2025, από 10.00΄ π.μ. έως 15.00΄ μ.μ.**, στα γραφεία του Συλλόγου Λευκαδίων Αττικής ‘Η Αγία Μαύρα’, στην οδό Γερανίου αρ. 41 \(στον 1ο όροφο\).

Θέματα Ημερήσιας Διάταξης της Γενικής Συνέλευσης:
1. Έκθεση πεπραγμένων του απερχόμενου Δ.Σ. για τη χρονική περίοδο 2022-2024.
2. Οικονομικός απολογισμός Δ.Σ. για τη χρονική περίοδο 2022-2024 και προϋπολογισμός 2025.
3. Έκθεση Εξελεγκτικής Επιτροπής για την οικονομική διαχείριση ετών 2022-2024.
4. Ανακοινώσεις, προτάσεις των μελών προς έγκριση από τη Γ.Σ.
5. Εκλογή Εφορευτικής Επιτροπής για τη διεξαγωγή αρχαιρεσιών.
6. Αρχαιρεσίες για Δ.Σ. και Εξελεγκτική Επιτροπή.

Δικαίωμα συμμετοχής στη Γ.Σ. έχουν τα ταμειακώς ενήμερα μέλη της Εταιρείας, δηλαδή εκείνα που θα εξοφλήσουν την ετήσια συνδρομή τους \(20 €\) είτε μετρητοίς κατά την προσέλευσή τους στη Γ.Σ. είτε με κατάθεση στο λογαριασμό της Εταιρείας στην Εθνική Τράπεζα με IBAN GR3801101510000015161994882 και επίδειξη \(απαραιτήτως\) του αποδεικτικού κατάθεσης κατά την προσέλευσή τους στη Γ.Σ.

Οι αρχαιρεσίες θα διεξαχθούν με ενιαίο ψηφοδέλτιο, τόσο για το 9μελές Δ.Σ. όσο και για την 3μελή Εξελεγκτική Επιτροπή. Αντιστοίχως, οι συμμετέχοντες στη Γ.Σ. μπορούν να επιλέξουν \(με σταυρό προτίμησης\) έως 9 υποψήφιους για το Δ.Σ. και έως 3 υποψήφιους για την Εξελεγκτική Επιτροπή.

Οι υποψήφιοι για εκλογή στο Δ.Σ. και στην Εξελεγκτική Επιτροπή της Εταιρείας πρέπει να δηλώσουν την υποψηφιότητά τους \(αναγράφοντας ονοματεπώνυμο, πατρώνυμο, διεύθυνση κατοικίας και τηλέφωνο επικοινωνίας\) με μήνυμα ηλεκτρονικού ταχυδρομείου \(email\) στην ηλεκτρονική διεύθυνση της Εταιρείας ([&#101;&#108;&#109;&#64;&#108;&#101;&#102;&#107;&#97;&#100;&#105;&#107;&#97;&#46;&#103;&#114;](mailto:&#101;&#108;&#109;&#64;&#108;&#101;&#102;&#107;&#97;&#100;&#105;&#107;&#97;&#46;&#103;&#114;)) από σήμερα και μέχρι ώρα 20.00΄ μ.μ. της Πέμπτης 8 Μαΐου 2025.

Θερμή παράκληση, να προσέλθετε κατά την ανωτέρω ημέρα και ώρα διεξαγωγής της Γ.Σ., δηλαδή στις 11 Μαΐου 2025, ώστε να μη χρειαστεί επαναληπτική συνεδρίαση που, στην απευκταία αυτή περίπτωση, θα διεξαχθεί την Κυριακή 18 Μαΐου 2025, την ίδια ώρα και στον ίδιο τόπο. \(Άλλωστε, κατά τα 55 χρόνια λειτουργίας της Εταιρείας, ουδέποτε πραγματοποιήθηκε επαναληπτική συνεδρίαση της Γ.Σ., αφού αρκεί αναλογία 20% των ταμειακώς ενήμερων μελών για το σχηματισμό απαρτίας.\)

Με εκτίμηση,

Το Δ.Σ. της Εταιρείας Λευκαδικών Μελετών







